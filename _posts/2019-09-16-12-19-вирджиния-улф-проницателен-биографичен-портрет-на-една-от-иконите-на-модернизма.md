---
layout: post
hidden: false
title: >-
  "Вирджиния Улф"  - проницателен биографичен портрет на една от иконите на
  модернизма
subtitle: >-
  Найджъл Никълсън - син на Вита Саквил-Уест - ни представя разказ от първо
  лице, изпъстрен с много интимни случки и лични спомени, които не могат да се
  прочетат никъде другаде
author: Antonia
image: /Uploads/virginiawoolf.jpg
category: newbooks
category2: ''
tags:
  - Вирджиния Улф
  - Найджъл Никълсън
  - биография
  - нова книга
  - Колибри
schedule: ''
pageviews: 54
---
Преди дни излезе от печат „Вирджиния Улф”  - проницателен портрет на една от най-забележителните писателки на модернизма, създаден от сина на Вита Саквил-Уест, писателя Найджъл Никълсън.

\==

„Вирджиния Улф“ (превод: Иглика Василева, цена: 16 лв., стр. 200)  е необикновена биография. Написана е от човек, който е познавал авторката на „Госпожа Далауей” и „Към фара” още от малък. В книгата са застъпени всички ключови моменти, обстоятелства и идеи, които правят живота й така интригуващ и до ден-днешен за поколения читатели. Освен това биографията съдържа оценка на големите й литературни постижения. 

\==

Найджъл Никълсън ни представя разказ от първо лице, изпъстрен с много интимни случки и лични спомени, които не могат да се прочетат никъде другаде. Той обрисува Вирджиния Улф като централна фигура в небезизвестния интелектуален кръг Блумсбъри, възхищава се на удивителната оригиналност на романите й, особено на „Вълните“, изказва честното си мнение за двете й полемични книги „Собствена стая“ и „Три гвинеи“.

\==

Найджъл Никълсън е син на Вита Саквил-Уест, близка приятелка на Вирджиния Улф и за кратък период нейна любовница. Двете прекарват дълги дни заедно, най-вече по времето, когато Джини, както са я наричали на галено, пише „Орландо“ – въображаемата биография на неговата майка. 

\==

Никълсън е редактор на изданието от шест тома писма на Вирджиния Улф. Автор е и на други биографични книги, сред които „Портретът на един брак“ за прочутите си родители, и двамата писатели. През 2000 г. е удостоен със званието „Кавалер на ордена на Британската империя“ за заслуги в областта на литературата и за запазване на историческата памет.

\==

_През октомври почитателите на Вирджиния Улф и биографичните драми ще имат изключителната възможност да гледат филма „Вита и Вирджиния” - завладяваща история за любовната връзка между предизвикателната аристократка и писателка Вита Саквил-Уест и Вирджиния Улф. Копродукцията на Великобритания и Ирландия е част от програмата на CineLibri 2019 (www.cinelibri.com)._

---
layout: post
hidden: false
title: '"Всичко е осветено" - нов роман от Джонатан Сафран Фоер на български'
subtitle: >-
  Първите глави от историята на романа се появяват в края на 90-те години в
  Принстънския университет, където Джонатан Фоер учи философия. Дипломира се
  през 1999 г. с изследване на опустошенията от Холокоста върху собствените му
  баба и дядо. Научен ръководител му е самата Джойс Каръл Оутс
author: Antonia
image: Uploads/vsichko-e-osveteno.jpg
category: newbooks
category2: ''
tags:
  - Всичко е осветено
  - Джонатан Сафран Фоер
  - Лист
  - роман
  - нова книга
ozone-link: 'https://www.ozone.bg/product/vsichko-e-osveteno/'
schedule: ''
redirect_from:
  - /newbooks/-----.md
---
Дипломна работа по философия, превърнала се в бестселър – има и такива явления в световната литература и романът „Всичко е осветено“ от Джонатан Сафран Фоер е сред най-ярките примери. Отскоро той може да се намери и на български под знака на издателство „Лист“, което издаде и друг роман на Фоер – „Ето ме“ ([виж рецензия за него тук](https://literaturnirazgovori.com/bookreviews/2020/05/29/11-51-%D0%B5%D1%82%D0%BE-%D0%BC%D0%B5-%D0%BD%D0%B0-%D0%B4%D0%B6-%D1%81-%D1%84%D0%BE%D0%B5%D1%80-%D1%85%D0%B8%D0%BC%D0%BD-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B6%D0%B8%D0%B2%D0%BE%D1%82-%D0%BA%D0%B0%D1%82%D0%BE-%D0%BD%D0%B8%D0%B7-%D0%BE%D1%82-%D0%B7%D0%B0%D1%82%D0%B8%D1%85%D0%B2%D0%B0%D1%89%D0%B8-%D1%80%D0%B8%D1%82%D1%83%D0%B0%D0%BB%D0%B8-%D0%B8-%D0%B7%D0%B0-%D0%BE%D0%BD%D0%BE%D0%B2%D0%B0-%D0%B7%D0%B0-%D0%BA%D0%BE%D0%B5%D1%82%D0%BE-%D0%BD%D0%B8-%D0%B8%D0%BC%D0%B0.html)). Преводът отново е дело на Петя Петкова, която беше удостоена с Голямата награда „Кръстан Дянков“ за работата си по „Ето ме“.

\==

„Всичко е осветено“ е и сред акцентите в каталога на издателството за предстоящия Панаир на книгата до НДК, съобщават от издателството.

\==

Романът е отличен с куп награди – „Книга на годината“ на в. „Лос Анджелис Таймс“, бестселър на в. „Ню Йорк Таймс“ за 2002 г., „Най-добра дебютна книга“ според в. „Гардиън“, победител в състезанието „Млади лъвове в художествената литература“ през 2003 г. и в надпреварата за приза „Уилям Сароян“, носител на Национална награда за еврейска книга и приза „ПЕН“. 

\==

Първите глави от историята на романа се появяват в края на 90-те години в Принстънския университет, където Джонатан Фоер учи философия. Дипломира се през 1999 г. с изследване на опустошенията от Холокоста върху собствените му баба и дядо. Научен ръководител му е изтъкнатата писателка **Джойс Каръл Оутс**, която настоява Джонатан да продължи темата и да разшири текста си. По-късно той винаги ще я посочва като първия човек, окуражил го да пише сериозно. 

\==

Надъхан с младежка енергия и съвети от Дж. К. Оутс, Фоер тръгва на пътешествие из Украйна. Посещава родните места на предците си и се връща с готов роман в главата си. „Всичко е осветено“ излиза през 2002 г. и предизвиква възторг от стила на автора и начина, по който скача от история в история – едната реална, другата художествена измислица. 

\==

В началото на XXI век САЩ съпреживява трагедия, разиграла се 60 години по-рано в някогашния еврейски щетъл Трахимброд в Западна Украйна. След германското нападение над СССР през 1941 г. нацистите го превръщат в гето за местните жители. През август и септември 1942 г. почти всички евреи от Трахимброд и околностите са избити от войските на SS с участието на Украинската помощна полиция, която обгражда евреите. Загиват между 3000 и 4000 души. 

\==

Фоер се превръща в герой на собствения си разказ – той е авторът, който в романа пътува до Украйна в търсене на Августина – жената, спасила живота на неговия дядо по време на нацистката ликвидация на Трахимброд. Единствената му следа е нейна фотография. Придружават го възрастен шофьор, който твърди, че е сляп, и куче, наречено Сами Дейвис младши-младши. В странната компания има и преводач – внукът на шофьора, Алекс, чиито знания по английски език често будят недоразумения и смях.  

\==

В това пътуване към миналото смешното се редува със страшното. Спомени и сънища, любов и предателство, смърт и просветление се събират и раздалечават в една разтърсваща история за Холокоста и надеждата. Разказът се движи между настоящето и миналото, между комичното и трагичното, сплетени майсторски с „конците” на магическия реализъм.
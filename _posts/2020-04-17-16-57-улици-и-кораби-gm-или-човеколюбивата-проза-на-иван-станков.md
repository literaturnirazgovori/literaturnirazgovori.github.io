---
layout: post
hidden: true
title: '"Улици и кораби.Gm", или човеколюбивата проза на Иван Станков '
subtitle: >-
  Неговият човек е прекрасен и чист дори и в уязвимостта, самотата и
  незабележимостта си, но и способен на любов и силни човешки връзки. Той е и
  като мишлето от един разказ, хванатото в капана, което не се интересува от
  сиренето, защото усеща, че умира
author: Antonia
image: /Uploads/uliciikorabi.jpg
category: bookreviews
category2: ''
tags:
  - Иван Станков
  - Фабер
  - Улици и кораби
  - рецензия
  - роман
  - разкази
schedule: ''
---
"И ти уж работиш и живееш на палубата, а като слезеш, разбираш, че пътят ти не е бил по водата, че реалният, живият ти живот минава през отсъствието ти. Минава там, където ти не си." 



Тъжно ми е, че не намерих нищо, да - нищо, написано в интернет за прозата на Иван Станков, единствено съобщение за това, че първата книга от своеобразната му трилогия "Спомени за вода. Dm" е спечелила награда, както и за други отличия за литературна критика. Иван Станков е писател, литературен историк, преводач на съвременна румънска литература и професор по история на българската литература във Великотърновския университет „Св. св. Кирил и Методий“



Самата аз, признавам си, попаднах първо на втората книга "Улици и кораби. Gm" и засега съм чела единствено нея, но със сигурност ще потърся и останалите. Качеството на тази проза не отстъпва по темите и стила пред други значими български писатели, още повече пред някои необяснимо популярни автори.  



Иван СТанков разказва човешки истории с особено с особено, вече като че ли някак старомодно човеколюбие, и старомодна бавност и тишина, меланхолия.



без да се концентрира върху едни главни герои, а по-скоро върху малко или много свързаните с едно семейство гласове, вътрешни монолози. И точно както прави реката, разказвачът прелива в умовете на героите, подема се като вълна и изпълва последователно гледните им точки. 



Реката с корабите е Дунав, а градът е Русе, а времето е XX век, най-вече през годините на комунизма. "Невидимият град с всичките си улици и кораби ги заобикаляше, без да ги забележи". Всъщност градът е видим, той е реален герой в този сборник и неговите улици и места дават името на отделните разкази или глави. Иван Станков чертае една човешка карта през градските жалони, оживява ги с индивидуални истории по смисъла на онова, което забелязва един от героите му: "без деца домовете се превръщат в къщи".



За мен тази книга разказва преди всичко за живота като поредица от загуби, в които запазването на любовта и човешкото е предизвикателството. Загубите са всякакви: загубата на невинността и чистотата на селското си детство, за да се премести в града, подобно на много други пришълци към фабриките; загубата на първата любов; загубата на най-добарата приятелка; загубата на детето ти; загубата на семейството; загубата на нозете ти в инцидент; загубата на дългите коси; загубата на достойнството; загубата на бъдещето; загубата на доверието. 



Животът е толкова красив и толкова объл.



Иван Станков пише за обикновените неща, неговите герои са средностатистически хора, каквито са и преживяванията им. Детските игри, първите трепети, не- но по-често осъществената любов, приятелството, съперничеството, разводът, съмнението. Неговият човек е прекрасен и чист дори и в уязвимостта, самотата и незабележимостта си, но и способен на любов и силни човешки връзки. Той е и като мишлето от един разказ, хванатото в капана, което не се интересува от сиренето, защото усеща, че умира. Усещането за тази преходност и смъртност е всеприсъстваща като реката, която тече сякаш винаги срещу теб, но и те заобикаля в безспирния си ход, в който ти си залутано корабче ("Някаква растяща вода течеше между тях и животът и на двете ставаше все по-свой").



Да си самотен означава да се виждаш отвън как си сам.



Прозата на Иван Станков е носталгична и болезнена, но и чиста и идеалистична, до степен в която на места е способна да изпадне в сантиментален патос, особено по отношение на любовта. Той обаче бива овладян от хубавия език, образен и наситен, напомнящ ми на един по-чист и....... Владимир Зарев. Усещането е за леко старомодно, но някак вечно писане, в което все още има достатъчно място за .......... описания. Има и пунктуми. Изречения, концентрирали чист смисъл.



В книгата има и много музика, както подсказва заглавието - Шостакович и Бах, както и много история. Те са като речен валс.

---
layout: post
hidden: false
title: >-
  Избрани творби на Борхес в проза и стих излизат в сборника "Този търпелив
  лабиринт от линии"
subtitle: >-
  Изящното библиофилско издание е в превод на Анна Златкова. То и вече
  издадените у нас сборници с есета и разкази на ненадминатия майстор на кратка
  проза се нареждат сред най-значимите страници в световната литература
author: Antonia
image: /Uploads/borhes-tozi-tyrpeliv-labirint.jpg
category: newbooks
category2: ''
tags:
  - Борхес
  - нова книга
  - проза
  - поезия
  - Колибри
  - Този търпелив лабиринт от линии
schedule: ''
pageviews: 76
---
По случай 120-годишнината от рождението на Хорхе Луис Борхес, един от най-мощните гласове в литературата на XX век, „Колибри” предлага на читателите избрани негови творби в проза и стих. Сборникът „Този търпелив лабиринт от линии” е изящно библиофилско издание в превод на Анна Златкова. Художественото оформление е дело на Кирил Златков.

\==

_Един човек си поставя задачата да нарисува света. С течение на времето изпълва пространството с образи на земи, царства, планини, заливи, кораби, острови, риби, жилища, сечива, звезди, коне и хора. Малко преди смъртта си открива, че този търпелив лабиринт от линии чертае образа на лицето му. _

\==

„Този търпелив лабиринт от линии“ (стр. 144, цена: 19 лв.) и вече издадените у нас сборници с есета и разкази на ненадминатия майстор на кратка проза се нареждат сред най-значимите страници в световната литература. 

\==

Борхес казва, че книгата е нещо повече от словесна структура или поредица от словесни структури; тя е и диалогът, който завързва със своя читател, и интонацията, която придава на гласа му, и изменчивите и трайни образи, които оставя в паметта му. А този диалог е безкраен. 

\==

„Няма друг рай освен изгубения”, заключава Борхес в една от миниатюрите, намерили място в „Този търпелив лабиринт от линии”. Но ако някога сте си представяли рая като библиотека, той не е изгубен, повярвайте, и това издание му принадлежи.

\==

_Хорхе Луис Борхес е аржентински писател, есеист, поет и преводач, смятан за един от най-величавите творци на XX век и родоначалник на магическия реализъм в латиноамериканската литература. Неговите „измислици” и есета ловко съчетават поезия и философия, въвеждат читателя в неразгадаеми лабиринти, въображаеми енциклопедии, онтологични детективски истории и научни коментари, преобръщат всички представи за възможностите на прозата. _

_\==_

_„Аз съм обречен да си остана Борхес, а не аз (ако изобщо съм някой), но себе си откривам по-малко в неговите книги, отколкото в много други или в нестихващите звуци на някоя китара”, признава един от гениите на световната литература._

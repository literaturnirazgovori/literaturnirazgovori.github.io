---
layout: post
hidden: false
title: Предложенията на издателство "Хермес" за Пролетния базар на книгата 2019
subtitle: >-
  Сред тях са новите романи на Владимир Зарев и Димо Райков, дебютният „Чуй
  щурците“ от Татяна Попова, както и малко по-летни четива за новия сезон
author: Antonia
image: /Uploads/hermes1.jpg
category: newbooks
tags:
  - Хермес
  - предложения
  - пролетен панаир на книгата
  - нова книга
  - '2019'
schedule: ''
redirect_from:
  - >-
    /newbooks/2019/05/23/16-50-предложенията-на-издателство-хермес-за-пролетния-базар-на-книгата-2019
---
**„Чудовището“ от Владимир Зарев**

\==

Дългоочакваната нова книга от големия Владимир Зарев е един роман за старостта, която настъпва, и за младостта, която не иска да си тръгне. За поетично написаната и увлекателна история нейният редактор Стойо Вартоломеев споделя: „Чудовището“ е силно емоционален и мъдър роман. За една красива и невъзможна любов, за времето и неговия безжалостен отпечатък, за надвисналата сянка на Чудовището, зад която наднича Забравата.“

\==

**„Анхедония“ от Димо Райков**

\==

Най-новият роман от Димо Райков е разказ за силата на човешката любов, за правото на всеки човек да се радва на живота. Писателят я определя като най-трудно написаната му книга и заявява, че тя е за ония хора светулки, без които светът би попаднал във вечна тъма. Те блестят със своята привидна безличност... Те са хора, които не налагат своята собствена светлина нарочно, с някаква користна цел, а светят тихо, почти незабелязано. Защото светят с душата си.

\==

**„Чуй щурците“ от Татяна Попова**

\==

Романът бе отличен сред 54 ръкописа по време на Деветия национален литературен конкурс „Хермес“. Дебютната книга на младата учителка Татяна Попова е съвременен трилър с оглушителна мелодия, която остава с читателя дълго след последната страница.

\==

**„Сбогом, дневнико!“ от Ненко Генов**

\==

Чудесно забавление за по-малките читатели. В центъра на сюжета е петокласник, който губи новия си телефон още в първия учебен ден.  Неговата история е разказана на езика на децатата и засяга темите за семейството, приятелството, опазването на околната среда. Всичко това е поднесено с много хумор и придружено с илюстрации от автора, и с препратки към музика, филми, игри.

\==

**„Другата жена“ от Даниъл Силва**

\==

Майсторът на шпионския трилър Даниъл Силва вече си е спечелил много почитатели у нас. Новият му роман отново разказва за приключенията на легендарния израелски разузнавач Габриел Алон. Търсенето на истината този път го връща във времето на най-голямото предателство на XX век, а изумителната развръзка оставя читателите без дъх.

\==

**„Книгата на Руми“ от Мариам Мафи**

\==

Красиво оформеният сборник събира 105 истории от персийския поет Руми за вдъхновение, наслада и поука, адаптирани от Мариам Мафи. В днешното забързано, технологично ежедневие все по-рядко ни остава време да се обърнем към вътрешния си свят, да отдадем внимание на духовното, да се свържем истински със себе си, а потапянето в този сборник ще ни позволи именно това.

\==

**„Лимонов сладкиш с маково семе“ от Кристина Кампос**

\==

Романът на Кристина Кампос излезе в началото на годината и бързо спечели сърцата на читателите. Книгата ни повежда на една омагьосваща разходка из остров Майорка с история за две сестри, едно неочаквано наследство и сладкиш, за който всички говорят.

\==

**„Сушата“ от Джейн Харпър**

\==

За почитателите на трилърите и криминалните романи ИК „Хермес“ препоръчва  многократно награждавания световен бестселър „Сушата“. Умело изграденият сюжет и реалистично представените човешки съдби на фона на австралийската пустош са само част от причините, които ще ви държат до последната страница.

\==

**„Тънкото изкуство да не ти пука“ от Марк Менсън**

\==

В книгата си Марк Менсън развенчава редица установени „житейски правила“ и прави доста шокиращи заявления, докато ни въвежда в тънкостите на изкуството да не ни пука. Забавният език, интересните примери и откровеният начин, по който Менсън споделя виждания си, превърнаха книгата в най-продаваното нехудожествено заглавие в България за 2018 година. Интересът към него продължава, а летните отпуски със сигурност предразполагат към подобни четива.

\==

**„Винаги“ от Сара Джио**

\==

За всички, които вече планират летните почивки, ИК „Хермес“ препоръчва новия роман от авторката на „Пролетен сняг“ и „Теменужки през март“. Това е завладяваща история за силата на истинската любов, която пренася читателите в Сиатъл през 90-те години на миналия век. Много музика и романтика изпълват страниците на книгата и я превръщат в перфектната книжна компания за лятото.

---
layout: post
hidden: false
title: 'Йехуда Амихай: Да помниш е вид надежда'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
tags:
  - Йехуда Амихай
  - поезия
  - превод
  - израелска поезия
---
Скоростта на разстоянието между нас:

не че единият си е тръгнал, а другият е останал, 

а удвоената скорост на двама, които си тръгват един от друг. 

\==

От къщата, която разруших, дори разбитото

не ми принадлежи повече.

\==

И, някога, всички думи, които искахме да изговорим заедно

през живота си, бяха като изряден куп

прозорци близо до новостроящ се дом,

докато ние още мълчахме. 

\==

Не знам какво е станало с теб оттогава, 

а каквото и да се случи с мен -

не зная как стана. 

Да помниш е вид надежда.

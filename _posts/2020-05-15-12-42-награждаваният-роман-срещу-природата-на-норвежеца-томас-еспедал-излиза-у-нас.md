---
layout: post
hidden: false
title: Награждаваният роман "Срещу природата" на норвежеца Томас Еспедал излиза у нас
subtitle: >-
  Красивата история за любовта и щастието, за страданието и разрухата след
  безвъзвратно изгубеното, печели най-голямата литературна награда в Норвегия –
  „Браги“
author: Antonia
image: /Uploads/sreshtu-prirodata-korica.jpg
category: newbooks
category2: ''
tags:
  - Томас Еспедал
  - Срещу природата
  - нова книга
  - роман
  - Персей
schedule: ''
---
Един норвежки литературен шедьовър - „Срещу природата“ на Томас Еспедал, излиза на български в издание на „Персей“ и превод на Ростислав Петров. Красивата история за любовта и щастието, за страданието и разрухата след безвъзвратно изгубеното, печели най-голямата литературна награда в Норвегия – „Браги“. Авторът е издаван в 19 страни и е носител на най-големите литературни отличия в скандинавския север.

\==

Животът на главния герой Томас е низ от любовни преживявания, семейство, дете, пътувания… един непрестанен бяг. Той иска да твори, да обича и да бъде обичан, да има нормално семейство - да бъде щастлив. Но съдбата винаги му поднася неприятни изненади.

\==

Бракът му с актрисата Агнете е бурен. Томас пише романи и получава награди, тя успешно се изявява като актриса, но щастието от успехите и удовлетворението от работата не са достатъчни да създадат уют и топлина. Най-силната, страстна и истинска любов обаче го връхлита, когато среща 20 години по-младата от него Яне. 

\==

„Срещу природата“ говори за изпитанията на любовта и творчеството. Да живеем в съответствие с обществото и природата. Но какво е естествено, природно и защо разказвачът е привлечен от невъзможната любов, митовете, табутата? Той чете историята на Абелар и Елоиза, на младата Маргьорит Дюрас и нейния китайски любовник и осъзнава, че и той се превръща в един от тези, които живеят срещу природата.

---
layout: post
hidden: false
title: 'Йехуда Амихай: Вместо думи'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
tags:
  - израелска поезия
  - поезия
  - йехуда амихай
  - превод
---
Любовта ми има много дълга бяла рокля

От сън, безсъния и сватби.

Нощем тя седи до малка маса,

Поставя върху нея гребен, две бутилчици,

И четка – вместо думи.

От дълбините на косата си улавя фиби

И ги поставя във устата – вместо думи.

==

Разрошвам я, а тя се реше.

Отново я разрошвам. И какво остава?

Заспива – вместо думи,

Сънят й вече ме познава,

Размахал вълнени видения като опашка.

Коремът й е усвоил

Жестоките пророчества

За свършека на дните.

==

Събуждам я: със нея сме

Оръдия на упорита обич.

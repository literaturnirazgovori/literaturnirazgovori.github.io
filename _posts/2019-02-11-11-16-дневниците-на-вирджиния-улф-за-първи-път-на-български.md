---
layout: post
hidden: false
title: Дневниците на Вирджиния Улф за първи път на български
subtitle: >-
  Улф започва редовно да води дневника от 1915 г., когато е на 33 години, и
  продължава до 1941 г. Последната записка е датирана четири дни преди смъртта
  ѝ. Тя оставя труд от 26 тома, изписани на ръка
author: Antonia
image: /Uploads/woolfdiaries.jpg
category: newbooks
tags:
  - Ентусиаст
  - нова книга
  - книга
  - дневници
  - Вирджиния Улф
  - дневникът на една писателка
---
За първи път на български език издателство "Ентусиаст" публикува дневниците на Вирджиния Улф, една от най-изтъкнатите фигури в литературата на модернизма от XX век. 

\==

С "Дневникът на една писателка", част от луксозната поредица Enthusiast Vintage, почитателите на Улф ще открият истинското ѝ лице, ще се докоснат до най-съкровените ѝ мисли и ще се запознаят отблизо с личността, която стои зад романите "Мисис Далауей", "Към фара" и др. 

\==

Според някои, включително племенника на Вирджиния Улф - Куентин Бел, нейният дневник е последното от големите ѝ произведения. И все пак, макар богато и увлекателно четиво, той е много различен по характер от нейните романи и есета. 

\==

Тук не бива да очакваме онази обмисляна и премисляна до съвършенство проза. Улф пише дневника си бързо, "по-бързо и от най-бързата пишеща машина", без да спре и да се замисли, а думите "препускат безобразно по страниците", както самата тя споделя.

\==

**Улф започва редовно да води дневника от 1915 г., **

\==

когато е на 33-годишна възраст, и продължава до 1941 г. Последната записка е датирана четири дни преди смъртта ѝ. Тя оставя труд от 26 тома, изписани на ръка. 

\==

Както е обичайно, писателката използва дневника си отчасти за да сподели своите ежедневни занимания и размислите си за хората и живота, но също така и по свой, индивидуален начин като писател и творец. В него тя общува със себе си за книгите, които пише, както и за творбите, които има намерение да създаде. 

\==

**Всичко значимо за нейните произведения се съдържа в тези дневници **

\==

– от първия замисъл до писането и пренаписването им. Нейният съпруг Ленард Улф е този, който редактира текстовете и ги публикува 10 години след смъртта ѝ. Той пояснява, че причината да не го направи по-рано, е фактът, че написаното е твърде лично, за да бъде издадено докато много от споменатите в него хора са още живи.

\==

"Дневникът на една писателка" хвърля светлина върху намеренията, темите и методите на Вирджиния Улф като писател. Изданието създава необичайна психологическа картина на едно творчество, погледнато отвътре. С помощта на книгата читателите на Улф по-добре ще разберат не само нейните герои, но и самата нея, нейните мечти, вълнения и решения. Включително и най-фаталното – сама да сложи край на живота си.

---
layout: post
hidden: true
title: Книжните препоръки на издателство "Ерго" за панаира на книгата
subtitle: >-
  Сред тях са новата стихосбирка на Манол Глишев "Зибелингсшки хроники", второто
  допълнено издание на „Опиум“ от унгарския писател Геза Чат, сатиричните
  разкази на Стан Рашков "С такси в страната на чудесата"
author: Antonia
image: /Uploads/zibelingskihroniki.jpg
category: newbooks
category2: ''
tags:
  - Ерго
  - предложения
  - панаир на книгата
  - '2019'
  - препоръки
schedule: ''
---
**„Тишината след мен“, избрана поезия на Тадеуш Домбровски **

\==

„Стихотворението ни позволява да видим света и себе си от различна перспектива, разширява хоризонтите, освобождава ни от стереотипите, предразсъдъците и познавателните щампи. То е урок по емпатия“, казва Домбровски. \
\
Срещата с автора е на 11 декември, сряда, 17 до 18 ч. в Литературен клуб „Перото“, НДК. 

\==

**„Опиум“ от унгарския писател Геза Чат**

\==

е второто допълнено и преработено издание на книгата му с избрани разкази. „В творчеството на писателя се преплитат мистичните детски изживявания и визии, сексуалността и бруталността на човека, загадките на човешката душа и смъртоносните ѝ проявления“, казва за книгата Мартин Христов. 

\==

Премиера: 13 декември, петък, 15 до 16 ч., Официална сцена, НДК, ет. IV. 

\==

**„С такси в страната на чудесата“, разкази от Стан Рашков, **

\==

чието подзаглавие е „Таксиметров роман“. „В своята последна книга сатирикът се връща у нас, в Страната на чудесата, наблюдавайки живота от седалката на такси – като чужденец, пристигнал отдалеч, но и като българин, който никога не е напускал „своята мила, родна страна“, казва Михаил Вешим. 

\==

Премиера: 13 декември, петък, 18:30– до 20 ч., The Art Foundation, ул. „Дякон Игнатий“ 19

\==

**„Зибелингски хроники“, Манол Глишев **

\==

Най-новата му поетична книга проследява малка част от чудните пътешествия по суша и море, авантюрите, срещите, разговорите и картините на забележителния холандски художник и мореплавател Зибо ван Силвенс. От нейните страници може да се добие представа за историята и обичаите на Зибовия народ – холандското или по-точно фризийското племе на зибелингите.

\==

Среща с автограф: 14 декември, събота, 17 до 18 ч., щанд на изд. „Ерго“, НДК, ет. IV, щанд 408

\==

**„Писма до Лазар“, Владислав Христов **

\==

„В поемите си авторът създава поетически ефир, в който различните поети и поетически стилове се срещат, обменят духовни същности, изясняват се и се допълват. Увлича ни в това пътуване към човешката същност, наелектризира ни с желание да споделим възторзите и отчаянията му“, казва за книгата Палми Ранчев.

\==

Среща с автограф: 15 декември, неделя, 13 до 14 ч., щанд на изд. „Ерго“, НДК, ет. IV, щанд 408

\==

**„Голямо червено слънце, самотни електрически светлини“, Пламен Антов **

\==

„Това е книга за днешна България и на пръв поглед тя лесно би могла да се определи като реалистична. Реализмът й обаче е от по-особено естество“, казва за книгата с разкази Кристин Димитрова.

\==

Среща с автограф: 12 декември, четвъртък, 17 до 18 ч., щанд на изд. „Ерго“, НДК, ет. IV, щанд 408

\==

**„Сърца от стомана“, Бранимир Събев** 

\==

2041-ва. България е световна икономическа сила, обществото ѝ е богато и мирно. Внезапно се случва немислимото. В центъра на София едновременно падат няколко астероида. От тях се измъкват чудовищни създания, които избиват всичко по пътя си. Един роман за приятелството. И за сърцата от стомана.

\==

Среща с автограф: 15 декември, неделя, 11 до 12 ч., щанд на изд. „Ерго“, НДК, ет. IV, щанд 408

\==

**„Предсказания 2020“, тристишия на Нели Лишковска **

\==

През 1555 г. френският лекар и астролог Мишел дьо Нострадам издава своите четиристишия „Предсказания“. Близо пет века по-късно Нели Лишковска се осмелява да създаде поетична мистификация с нови видения от бъдещето под формата на тристишия.

\==

Среща с автограф: 15 декември, неделя, 12 до 13 ч., щанд на изд. „Ерго“, НДК, ет. IV, щанд 408

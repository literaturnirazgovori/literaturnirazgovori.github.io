---
layout: post
hidden: false
title: Емигрантският роман "Ангелски езици" от Димитър Динев отново на български език
subtitle: >-
  „Ангелски езици” добива изключителна популярност в немскоезичната литература и
  представлява невероятно точен и трагикомичен портрет на България и Европа след
  края на Втората световна война
author: Antonia
image: /Uploads/angelskiezici.jpg
category: newbooks
category2: ''
tags:
  - Димитър Динев
  - ангелски езици
  - сиела
  - роман
  - нова книга
schedule: ''
pageviews: 109
---
„Ангелски езици” от Димитър Динев – един от големите ни емигрантски романи – излиза отново на български език благодарение на изд. "Сиела".

\==

Името на австрийския писател от български произход е споменавано редом с това на Илия Троянов, Капка Касабова и Мирослав Пенков. Неговият първи роман „Ангелски езици” добива изключителна популярност в немскоезичната литература и представлява невероятно точен и трагикомичен портрет на България и Европа след края на Втората световна война.

\==

Искрен и Светльо – двама българи, избягали от родината, за да търсят щастието си навън – се срещат случайно на Виенското централно гробище, без да подозират, че съдбите им са преплетени още от раждането им. Всеки от тях е в задънена улица, останал без надежда, изгубен в своята емигрантска съдба. 

\==

Последният им шанс е Миро. Миро, който има мобифон и криле и който лежи на една от най-престижните алеи на гробището. Приживе за Миро не се е знаело много (освен че е роден в Югославия), но след смъртта му сред емигрантите във Виена той е смятан за ангел хранител; спасител, който ти помага да намериш решение на всеки проблем.

\==

Но дали този път Миро ще проговори?

\==

В чудния свят на Димитър Динев реални исторически събития и художествената измислица се преплитат в драматичен, смешно-тъжен и магичен разказ за съдбата на четири поколения българи, напуснали родината, за силата на личния избор, корените, границите и за самотата, която е неделима част от живота в „чужбината”.

\==

Колоритни и противоречиви, героите на Динев оживяват на страниците на романа и правят читателя част от премеждия и перипетии – заплетено кълбо от езици и религии, от ангелски, но едновременно с това и адски мъки.

\==

**Димитър Динев** е роден през 1968 г. в Пловдив. Учи немски в езиковата гимназия в Пазарджик. През 1990 г. емигрира във Виена. Там завършва философия и руска филология. Пише белетристични и драматургични произведения на немски.

\==

Първата му книга с разкази е „Надписът“ (Die Inschrift). Още с нейното излизане критиците започват да говорят за „стил Динев“, а името му е споменавано редом с това на Елиас Канети. Известност придобива с първия си роман, „Ангелски езици” („Engelszungen”, 2003), преведен на български през 2006 г. от Гергана Фъркова. Носител е  на редица литературни награди, а пиесите му се радват на голям успех на австрийска сцена.

\==

_Димитър Динев е композирал една комична и тъжна семейна сага за властта на политиката и тиранията на властниците… Със своя трагическо-комически реализъм, великолепно написан, „Ангелски езици“ е роман за дългите зимни вечери… _Die Zeit

\==

_През последните години рядко сме срещали книги, които описват с такава наситеност колоритните и изпълнени с обрати биографии на своите герои... _Die Welt

\==

_Димитър Динев представя грандиозна, трагикомична панорама на европейската история на XX век… една голяма литературна сензация..._ Die Presse

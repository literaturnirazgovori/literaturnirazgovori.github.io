---
layout: post
hidden: false
title: 'Владислав Христов: Да си разпознаваем като автор е най-трудно в днешно време'
subtitle: >-
  Тече едно безспирно копи-пействане в стилово отношение. Цели групи от автори
  са като извадени от матрицата. Тази вторичност е лесна, но отдалечава от
  процеса по формирането на литературна идентичност, казва поетът, писателят и
  авторът на хайку
author: Antonia
image: /Uploads/vladihristov.jpg
category: interviews
tags:
  - Владислав Христов
  - интервю
  - разговори
  - писането
---
_**Антония: Всеки ли днес може да пише? И каква е разликата спрямо целите – просто да си увлекателен в социалните мрежи, да пишеш въздействащи статии или да издадеш бестселър/висококачествена проза?   **_

\==

_**Владислав**_:  Да, всеки може да пише и това е чудесно. Страшното става, когато всеки иска да се заяви като автор и претендира творбите му да имат висока литературна стойност. Това често бива съпътствано от желание да си постоянно в прожектора на внимание, а писанията ти да излизат на книги. Обикновено подобни претенции имат точно тези, които имат най-малко талант. През последните години този феномен ескалира. 

\==

В началото това беше между забавното и нелепото, в момента е само тъжно.

\==

Всеки пише с различна цел. Някой пишат заради липсата на социална среда, така си намират себеподобни, други пишат терапевтично, за да лекуват и преодоляват преживени травми, трети - за да свалят мацки в социалните мрежи, четвърти - 

\==

**защото някой им е казал, че е много кулл да си писател, **

\==

пети - за да спечелят поредния шуробаджанашки конкурс. Представям си на литературата какво й е в цялата тая гмеж. Аз лично пиша, за да вървя. Крачките по пътя, ставанията и паданията са най-увличащият стимул, те ми дават смисъл да продължавам напред.

\==

_**А: Коя е най-силната отличителна черта на един писателски стил и глас според твоя вкус? **_

\==

_**В**_:  Разпознаваемостта. Да си разпознаваем като автор е най-трудно в днешно време. Тече едно безспирно копи-пействане в стилово отношение. Цели групи от автори са като извадени от матрицата. Тази вторичност е лесна, но отдалечава от процеса по формирането на литературна идентичност.

\==

_**А: Как “не трябва” да се пише?**_

\==

_**В:** _Всякак трябва да се пише. Търсенето на собствения глас често минава през полета от тръни и неутъпкани пътеки, където „трябва“ и „не трябва“ нямат никакво място. Със сигурност е добре да използваш сърцето си, когато пишеш, а ако ти е даден и талант, комбинацията им може да те отведе доста далече. 

\==

_**А: Можем ли да различим обща тенденция сред пишещите ни съвременници – и какви предизвикателства стоят пред тях? **_

_\==_

_**В: **_ Не бих казал, че има една обособена тенденция. По-скоро във всеки жанр съществуват конкретни тенденции. Все по-малко следя какво се случва в литературно отношение в страната. Това е 

\==

**доброволна емиграция, която намалява значително разочарованията ми**

_\==_

Единственото истинско удоволствие за мен е да пиша и да виждам книгите си на бял свят, без да се влияя от тенденции, без да участвам в масови четения или да съм част от литературни групички по интереси. Изследвам чистото Слово. Всичко останало за мен е загуба на време и енергия. А с годините човек се научава да ги цени.

_\==_

_**А: Двете книги, които пишещият задължително трябва да е прочел през живота си?**_

_\==_

_**В: **_За мен това са „Алексис Зорбас“ на Никос Казандзакис и „Престъпление и наказание“ на Ф.М.Достоевски.

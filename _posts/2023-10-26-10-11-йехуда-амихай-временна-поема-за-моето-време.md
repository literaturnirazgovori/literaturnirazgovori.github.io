---
layout: post
hidden: true
title: "Йехуда Амихай: Временна поема за моето време"
subtitle: "Превод: мой"
author: Antonia
image: /Uploads/yehuda_amichai.jpg
category: translations
category2: ""
tags:
  - Йехуда Амихай
  - "превод "
  - поезия
schedule: ""
---
Ивритът и арабското писмо напредват от изток на запад,

\==

латиницата - от запад на изток. 

\==

Езиците са като котките:

\==

не бива да галиш козината им в грешната посока.

\==

Облаците идват откъм морето, горещият вятър - откъм пустинята,

\==

дърветата се извиват на вихъра,

\==

а камъните летят откъм всичките четири вятъра

\==

към всички четири вятъра. Те хвърлят камъни,

\==

хвърлят тази земя един срещу друг,

\==

но земята винаги пада обратно върху земя. 

\==

Те хвърлят земята, искат да се отърват от нея. 

\==

От камъните, от пръстта ѝ - но отърване няма.

\==

\==

Те хвърлят камъни, хвърлят камъни по мен

\==

през 1936, 1938, 1948, 1988-а,

\==

семити хвърлят срещу семити и антисемити срещу антисемити,

\==

хвърлят злодеи и хвърлят праведници, 

\==

хвърлят грешници и хвърлят изкусители,

\==

хвърлят геолози и хвърлят теолози, 

\==

хвърлят археолози и хвърлят архивредители,

\==

и жлъчките изхвърлят камъни, и бъбреците, 

\==

камъни в главата и камъни в челото, и сърца от камък,

\==

камъни с формата на крещяща уста

\==

и камъни прилягащи на очите 

\==

като чифт очила,

\==

и миналото хвърля камъни срещу бъдещето, 

\==

и всички те падат върху настоящето.

\==

Плачещи камъни и хилещи се чакълчета, 

\==

даже Бог от Библията е мятал скали, 

\==

даже "урим" и "тумим"са били хвърлени, 

*\==*

попадайки в съдийския на*скот*ник,

\==

и Ирод е стоварил камъни, от които е вдигнат Храмът. 

\==

\==

О, поема за каменната тъга, 

\==

о, поема хвърлена към камъните,

\==

о, поема от хвърлени камъни. 

\==

Съществува ли в тази земя

\==

камък, който никога не е бил хвърлян,

\==

никога не е бил вграждан или обръщан,

\==

никога не бил разкопаван или откриван,

\==

и никога не е крещял от стена, и зидарите не са го отхвърляли,

\==

и никога не е покривал гроб, и не е лежал под двама любими,

\==

и никога не се е превръщал в глава на ъгъла*?

\==

\==

Моля ви, не хвърляйте повече камъни,

\==

така премествате земята

\==

святата, цялата, откритата земя, 

\==

премествате я в морето,

\==

а морето не я иска,

\==

морето казва: не в мен. 

\==

\==

Моля ви, хвърляйте само малки камъчета, 

\==

хвърляйте фосили на охлюви, хвърляйте чакълени зрънца, 

\==

справедливост или неправда от кариерите на Мигдал Цедек,

\==

хвърляйте меки късове, хвърляйте сладки буци,

\==

хвърляйте варовик, хвърляйте глина, 

\==

хвърляйте пясък от морския бряг, 

\==

хвърляйте прах от пустинята, хвърляйте ръжда, 

\==

хвърляйте почва, хвърляйте вятър, 

\==

хвърляйте въздух, хвърляйте нищото,

\==

докато ръцете ви се уморят

\==

и войната се умори,

\==

и дори мирът ще бъде изморен. И ще бъде. 

\==

*\*На съдийския нагръдник положи "урим" и "тумим", и те ще бъдат на Аароновото сърце, кога влиза (в светилището) пред лицето Господне; и Аарон винаги да носи на сърцето си "съда" на Израилевите синове пред лицето Господне. (Изход 28:30)*

\==

\*\**Камъкът, който отхвърлиха зидарите, той стана глава на ъгъла. (Псалтир 117:22)*
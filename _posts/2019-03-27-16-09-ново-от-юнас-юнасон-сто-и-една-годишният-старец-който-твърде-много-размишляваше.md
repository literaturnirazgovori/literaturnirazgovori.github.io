---
layout: post
hidden: true
title: >-
  Ново от Юнас Юнасон: "Сто и една годишният старец, който твърде много
  размишляваше"
subtitle: >-
  Освен забавния си сюжет и чувството си за хумор, романът предлага своеобразен
  геополитически анализ на съвременния свят от гледната точка на един истински
  шведски демократ
author: Antonia
image: /Uploads/stoiednagodishniat.jpg
category: newbooks
tags:
  - Юнас Юнасон
  - нова книга
  - роман
  - Сто и една годишният старец който твърде много размишляваше
  - Колибри
schedule: ''
---
Нова книга от Юнас Юнасон - "Сто и една годишният старец, който твърде много размишляваше", излиза с логото на издателство "Колибри". Освен забавния сюжет и чувството за хумор, с което е написан, романът предлага и своеобразен геополитически анализ на съвременния свят от гледната точка на един истински шведски демократ. 

\==

На сто и първия си рожден ден Алан Карлсон се намира на остров Бали заедно със старата си дружка, дребния мошеник Юлиус Юнсон, с когото решават да се поразходят с балон. Който, естествено, се спуква и ги отнася в морето, където ги прибира севернокорейски кораб, пренасящ... обогатен уран. 

\==

Оттук започват приключенията на двамата приятели, които ги отвеждат от Северна Корея в САЩ, Кения, Танзания, Дания и най-сетне в родната Швеция. Пътят им се пресича с Доналд Тръмп, Ангела Меркел, външния министър на Швеция, без да броим разните нацисти и националисти, които се опитват да ги пречукат. 

\==

Запознават се и с индиец с непроизносимо име, и със собственичка на погребална агенция, в която Юлиус се влюбва. Междувременно в ръцете им попада още един кашон обогатен уран, който в крайна сметка предават в ръцете на когото трябва. За да не стане някоя беля. 

\==

Всичко това коства немалко умствени усилия на нашия старец, който пък е влюбен в своя таблет и който в края на приключението си казва с несвойствено му чувство за самокритичност: „Твърде много размишлявам“.

\==

_След двайсетгодишна кариера като журналист, медиен консултант и телевизионен продуцент шведският писател Юнас Юнасон (1961) решава да започне нов живот. Продава цялото си имущество в Швеция и се премества в малко градче край езерото Лугано в Швейцария, където се отдава на писане и след три години издава първия си роман... и шедьовър: „Стогодишният старец, който скочи през прозореца и изчезна“, преведен на 35 езика и достигнал тираж от 4,5 милиона екземпляра, както и филмиран (с участието на Роберт Густафсон). До момента от четирите книги на Юнас Юнасон са реализирани над 15 милиона екземпляра в 45 страни на пет континента._

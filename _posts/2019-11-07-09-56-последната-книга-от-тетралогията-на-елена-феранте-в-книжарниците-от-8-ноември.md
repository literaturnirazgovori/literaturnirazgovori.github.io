---
layout: post
hidden: false
title: >-
  Последната книга от тетралогията на Елена Феранте - в книжарниците от 8
  ноември
subtitle: >-
  В "Историята на изгубеното дете" отношенията между двете приятелки са все така
  сложни, като въпреки това обичта им една към друга не подлежи на съмнение
author: Antonia
image: /Uploads/istoria-na-izgubenoto-dete.jpg
category: newbooks
category2: ''
tags:
  - Елена Феранте
  - гениалната приятелка
  - Историята на изгубеното дете
  - Колибри
  - тетралогия
  - нова книга
  - роман
schedule: ''
redirect_from:
  - >-
    /newbooks/2019/11/06/12-08-последната-книга-от-тетралогията-на-елена-феранте-в-книжарниците-от-8-ноември
pageviews: 102
---
Дългоочакваната четвърта книга от неаполитанската тетралогия на Елена Феранте влиза в книжарниците на 8 ноември, съобщават издателите от "Колибри".

\==

„Историята на изгубеното дете” (превод: Иво Йонков, 488 стр., цена: 20 лв.) е достоен финал на „Гениалната приятелка“, „Новото фамилно име” и „Тази, която си отива, тази, която остава”. 

\==

Блестящата, образована Елена е вече утвърдена писателка, буйната, непредвидима Лила развива новия си бизнес и води спокоен, улегнал живот. Отношенията между двете приятелки са все така сложни, като въпреки това обичта им една към друга не подлежи на съмнение. 

\==

Постепенно нещата се развиват в друга посока и придобиват драматичен обрат. В крайна сметка нито Елена намира спокойствие в Неапол, където се е завърнала, нито Лила успява да се освободи от атмосферата на конформизъм и насилие в родния си квартал. Неочаквани събития водят читателя към неочаквания завършек. „Историята на изгубеното дете“ е последната книга от неаполитанската тетралогия, но финалът е все пак леко открехнат...

\==

С основание спрягат Елена Феранте като една от най-въздействащите италиански писателки, майстор на реалистичните психологически романи, т.нар. „трилъри за душата”, някои от които имат успешни филмови адаптации. Авторитетното издание „Тайм” я включи в списъка на 100-те най-влиятелни личности в света. 

\==

Българските читатели я познават от 2009 г., когато у нас излезе романът й „Дни на самота”. Привлякла над 5,5 милиона читатели от всички краища на света, неаполитанската поредица „Гениалната приятелка” е брилянтен епос за израстването на две момичета, а и на цяло едно поколение в покрайнините на Неапол през втората половина на миналия век.

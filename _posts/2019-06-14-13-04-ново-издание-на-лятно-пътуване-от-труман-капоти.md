---
layout: post
hidden: false
title: Ново издание на "Лятно пътуване" от Труман Капоти
subtitle: >-
  С младежка жизнерадост, отприщена през едно жежко лято в Ню Йорк, героинята
  Грейди Макнийл безупречно улавя земетръсните социални промени, настъпили в
  американското общество в годините след Втората световна война
author: Antonia
image: /Uploads/lyatnopytuvane.jpg
category: newbooks
tags:
  - Труман Капоти
  - лятно пътуване
  - Колибри
  - роман
  - нова книга
schedule: ''
---
Романът „Лятно пътуване“ (превод: Милена Попова, 128 стр., цена: 12 лв.) излиза под знака на издателство "Колибри". Ръкописът му е бил смятан за изгубен в продължение на 50 години, включително от самия Труман Капоти. \
\
==

През 1966 г., забогатял след огромния успех на „Хладнокръвно“, американският писател напуска скромния си апартамент в Бруклин заедно с всичко в него – в това число кашон с книжа, предвидливо спасени от боклука от портиера на блока. Ръкописът е открит случайно сред документите, предоставен за разпродажба през 2004 г. на аукционната къща „Сотбис“ в Ню Йорк. \
\
==

Капоти се залавя с писането му през 1943 г., но го загърбва заради „Други гласове, други стаи“ – неговия изумителен дебют, превърнал го в литературен феномен.

\==

Главната героиня Грейди Макнийл се отличава със същата заразяваща непринуденост и жизнен кипеж както и Холи Голайтли от „Закуска в „Тифани“ - най-прочутото създание на Капоти. С младежка жизнерадост, отприщена през едно жежко лято в Ню Йорк, Грейди безупречно улавя земетръсните социални промени, настъпили в американското общество в годините след Втората световна война. 

\==

„Лятно пътуване“ е ново свидетелство за безупречния усет към изящния изказ на един от най-големите писатели на XX век, истинско литературно съкровище. 

\==

Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Неговата визитна картичка са изяществото на езика, мекотата на повествованието, проникновените образи, в по-голямата си част почерпани от собствения му живот.

\==

Сред коронните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата възхитителна кратка проза, също издадена у нас от „Колибри”.

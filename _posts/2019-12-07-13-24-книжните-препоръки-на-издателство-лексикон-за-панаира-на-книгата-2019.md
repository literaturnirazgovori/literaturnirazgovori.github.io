---
layout: post
hidden: false
title: Книжните препоръки на издателство "Лексикон" за панаира на книгата 2019
subtitle: >-
  Сред тях са сборник с разкази и роман на Здравка Евтимова, две книги на Калин
  Терзийски, новата книга на Весела Василия, късния дебют на един роден
  разказвач - "Злопатници" на Георги Белев
author: Antonia
image: /Uploads/lexiconoffers.jpg
category: newbooks
category2: ''
tags:
  - Лексикон
  - предложения
  - препоръки
  - '2019'
  - панаир на книгата
schedule: ''
redirect_from:
  - >-
    /newbooks/2019/12/06/17-27-книжните-препоръки-на-издателство-лексикон-за-панаира-на-книгата-2019
---
**„Добрата страна на нещата“ от Здравка Евтимова **

\==

Сборник с прекрасни разкази, в които герои са обикновени хора с необикновени съдби. В тях се преплитат добро и лошо, любов и ненавист, трагедия и комедия. Но нищо не е сигурно, камо ли пък вечно. В доброто има и лошо, в любовта – омраза, а тъжното върви ръка за ръка със смешното.

\==

"В тези разкази Здравка Евтимова търси хубавите страни на лошото, а понякога и обратното. Тук са събрани травмите и катастрофите от ежедневието, любовите и разлюбванията, изневерите, разделите, опрощаванията и отмъщенията... И разбира се, тревогата за децата – отчаяно оптимистичните и смели малки мъдреци, обичани и повечето пъти неразбирани от възрастните."  -- проф. Алберт Бенбасат 

\==

**"За теб, за мен" от Здравка Евтимова**

\==

„За теб, за мен“ е на пръв поглед кримка в стил Агата Кристи. Когато го зачетеш по-внимателно, разбираш, че това всъщност е сериозен роман за хората и техните стремежи. За моралния избор и за пътя към ада, който е постлан с най-добри намерения. Роман за доброто и злото, с прецизен психологически детайл за (не)човешкото у всеки от нас. 

\==

**"Наследството" от Весела Василия**

\==

"Вярвам, че пътят към духовното е част от житейския път на всеки от нас, независимо дали го съзнаваме или не. Всеки от нас е имал моменти, когато е усещал връзката и единението си с небето и земята, с природата и с ритъма на Вселената. Тази книга ще ни потопи в превратностите и изпитанията на живота и в мъдростта на духовното познание. Приключения и премеждия, загадки и размисли, малко мистика и малко романтика. Пътят към духовното може да изглежда и така, стига да сме готови за него и да си позволим да го изживеем." -- Весела Василия

\==

**"Злопатници" от Геоги Белев **

\==

""Злопатници" на Георги Белев е истински шедьовър – късен дебют на родѐн разказвач, който въпреки отдалечеността си от „литературния живот“ живее в литературата – и като читател, и като писател. Неизвестен досега за литературните среди, Георги Белев би трябвало да направи впечатление със самобитното си повествуване – преднамерено наивистично и изкусно хитроумно, хем новопроглеждащо, хем знаещо. Това е книга, която ще зарадва много читатели." -- Доц. д-р Елка Димитрова, БАН

\==

**"Вълнения" от Калин Терзийски**

\==

"Тези разкази са писани често по конкретни поводи. Пишех ги така: оглеждам се, погледът ми търси, попада, извършва се странната и невероятна реакция между външно за човека събитие и човешки ум… И аз сядах и написвах, за час, за два, за ден един малък етюд, малък къс поезия без рими или както щеш го наречи...

\==

Остава ми само да тръпна, да очаквам, да пристъпвам от крак на крак. Затова те моля, читателю – бъди сериозен. И когато се смееш на написаното – пак бъди сериозен. Защото за теб лъжа – за мен истина, аз съм ти поверил живота си. Или поне една част от него." -- Калин Терзийски

\==

**"Задругата" от Георги Божилов**

\==

„Задругата“ е сред най-продаваните български книги за 2019 г. 14 седмици тя беше на първо място по продажби и спечели изборът на книжарите на „Хеликон“.  "Всъщност „Задругата“ на Добри Божилов (изд. “Лексикон 2019) е чудесен приключенски роман, написан в традициите на Александър Дюма и Уолтър Скот, с малко влияние от патетиката на Вазов и Антон Дончев и най-вече подобен на конспиративната мистика на Дан Браун", [пише за него Силвия Недкова](https://literaturnirazgovori.com/bookreviews/2019/03/18/11-39-%D1%81%D0%B8%D0%BB%D0%B2%D0%B8%D1%8F-%D0%BD%D0%B5%D0%B4%D0%BA%D0%BE%D0%B2%D0%B0-%D0%B7%D0%B0-%D0%B7%D0%B0%D0%B4%D1%80%D1%83%D0%B3%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D1%81%D0%BA%D0%B8-%D1%80%D0%BE%D0%BC%D0%B0%D0%BD-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0.html).

\==

**"Приказник"**

\==

Тази книга разтваря пред малкия читател вратите на сияйните палати на българската мъдрост. Тя представя чрез перото на класиците ни добродетелният свят на детето. Втурва неговото въображение в простите-сложни неща, които правят живота. Чрез тази книга доброто незабелязано прониква в детската душа, за да я озари с още светлина и за да ѝ пошепне: „Чист свят съществува! Книга за всеки български дом.

\==

**"Любовта на 35-годишната жена" от Калин Терзийски (ново издание)**

\==

Това е ново издание на сборник с разкази на Калин Терзийски. Нещата в него са писани в период от близо десет години до 2009 г. През него авторът преминава дълъг път и сменя много различни житейски състояния. 

\==

"Та какъв е писателят - ревнив към своите мисли и прозрения. Иска да са единствени на света. Уникални по дълбочината си и красотата си. Пък на всичкото отгоре иска и да му ги разбират. Хората (ако не всички, то поне повечето) да ги разбират като свои. Пък отгоре на това и да им се възхищават! Леле майко! Момиченце е творецът, казвам ви!" -- Калин Терзийски

---
layout: post
hidden: false
title: 'Йехуда Амихай: Опитай се да запомниш някои детайли'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
category2: ''
tags:
  - Йехуда Амихай
  - поезия
  - превод
schedule: ''
---
Опитай се да запомниш някои детайли. Запомни облеклото

на тази, която обичаш,

така че в деня на загуба да можеш да кажеш: за последно видяна

да носи това-и-това, кафяво яке, бяла шапка.

Опитай се да запомниш някои детайли. Понеже те нямат лице

и тяхната душа е скрита, и техният плач

е същият като смеха им,

и тяхното мълчание и викове се издигат еднакво,

и тяхната телесна топлина е между 36 и 40 градуса, 

и те нямат живот извън това тясно пространство,

и те нямат никакво изображение, никакво подобие, никаква памет,

и те имат хартиени чаши в деня си на радост,

хартиени чаши, използвани еднократно.

\==

Опитай се да запомниш някои детайли. Защото светът

е изпълнен с хора, изтръгнати от съня им,

без да има кой да поправи разкъсването,

и за разлика от дивите зверове, те живеят

всеки в самотната си бърлога, и умират

заедно по фронтовете

и в болниците.

И земята ще погълне всички тях,

и добрите, и злите, както последователите на Кора*,

всички в бунта им срещу смъртта,

с отворени до последния миг усти,

които възхваляват и кълнат в един и същи

вопъл. Опитай се, опитай се

да запомниш някои детайли. 

\==

\*Старозаветен герой

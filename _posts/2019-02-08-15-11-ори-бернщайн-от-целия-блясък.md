---
author: Antonia
category: translations
hidden: false
image: /Uploads/blackandwhitebookpages.jpg
layout: post
pageviews: 36
subtitle: 'Превод: мой'
tags:
- Ори Бернщайн
- поезия
- израелска поезия
- превод
title: 'Ори Бернщайн: От целия блясък '
---

Постепенно дори това изчезва. Какво остава

от целия блясък? Образът на дете, 

на храст, на сляпо небе. 

\==

Видях как точно тези дни

се приближават. Сега с отсянка 

от сянката на смъртта.

Неопетнени и кратки, спомен

който преди сън изтлява. 

\==

Приятел до̀йде да ме види тази вечер.

Отворих. От мястото си влезе 

в моето. 

\==

Говореше, но чувах твърде малко. 

Да чуваш повечето гласове е трудно. 

\==

Много неща се късат в вечери като тази,

и падат, безшумно, със часове.
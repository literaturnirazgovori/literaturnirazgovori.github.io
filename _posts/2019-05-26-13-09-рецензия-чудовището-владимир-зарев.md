---
layout: post
hidden: true
title: 'Рецензия: "Чудовището", Владимир Зарев'
subtitle: АСсаДадД
author: Antonia
image: /Uploads/chudovoshteto.jpg
category: bookreviews
tags:
  - Чудовището
  - Владимир Зарев
  - роман
  - рецензии
  - Хермес
schedule: ''
---
По време на премиерата на последния си роман "Чудовището" писателят Владимир Зарев загатна, че вероятно е написал своята лебедова песен (дано не е вярно, тъй като той сподели, че има идеи за още две книги!). Истина е обаче, че този роман е може би неговото най-зряло и силно произведение, което звучи именно като лебедова песен и с което писателят се връща към високите образци в кариерата си, като "Битието".

\==

Мъдър, непресторен и самовглъбен, романът е до болезненост директен, до саморазголване личен, до саморазпване искрен. Той не флиртува и не ни предлага сами да избираме сантиментално-лицеприятни възможности в привидно отворения му край. Въпреки странната надежда, от самото начало краят е ясен - така както е ясен краят на всеки живот въпреки нелогичната надежда смъртта да бъде отложена и той да продължи до безкрай. И макар да не е автобиографичен, по същество този роман представлява изповед, в която, по признанията на автора, са използвани моменти от собствения му живот. Живот, знаков за цяло едно поколение интелектуалци, както отбелязва самият той.

\==

Нека вметна, че за мен Владимир Зарев си остава е един от най-разпознаваемите авторски гласове и стилисти в съвременната българска литература, независимо от оценката за различните му романи, по-силни или по-слаби през годините. В "Чудовището" той не прави изключение. Достатъчни са думи като "непринадлежима", "разплод", "непредставим", за да разпозная пищния му стил, чувствената образност и разточителата словесност. Или начина, по който подбира и описва своите фатални, физически почти съвършени жени, чиято инстинктна женска власт ги прави същевременно жестоки и уязвими, раними и безпощадни. Или неизменното ухание, с което гради атмосферата в романите си - ухание винаги на конкретни и на абстрактни неща. Или дори неизменните топоси – летния Созопол, Дунав край Видин, централна София.

\==

Сюжетната рамка в "Чудовището" е като че ли най-логичната и удобната за неговата изповедалност. Един възрастен писател, Симеон Станимиров, приема с неохота да си припомня живота си пред млада журналистка, която иска да напише книга за него, но постепенно бива обсебен от нея и от разказа, като същевременно открива истинския мотив за това нейно начинание: тя, Ния, търси в него развръзката на стара лична история, която свързва драматично семействата им. 

\==

Тази рамка приютява пейзажа на един живот, който се разкрива пред нас като една от картините на големите български творци, окачени по стените в дома на писателя, и ни връща в детството, младостта и двата му противоречиви брака. 

\==

В началото писателят разказва за момчето Симеон в трето лице, но постепенно разказът преминава в първо, сякаш той наистина подема написването на своя последен роман (в романа), своята изповед, саморазкриване, самооценка. Думите, мъчително съзнава Симеон Владимиров, докосването чрез думите, властният и зрял начин, по който борави с тях, е единственото преимущество, което притежава над младото момиче срещу него, единствената съблазън, която все още може да упражни в опит да надмогне властта на младостта й. А написването, разсъждава писателят, е едновременно и форма на незабрава, която увековечава опита, преживяното, но и фина форма на забрава, тъй като в него творецът винаги нещо добавя, нещо отнема, нещо променя.

\==

Темите, както е типично за романите на Владимир Зарев, и тук са големите: за остаряването и младостта, за забравата и паметта, за властта и страха, за плътта и душата, за съпротивата и отдаването, за съхранението и разпиляването, за любовта, творчеството и свободата. 

\==

Някои, впрочем самият писател, казват, че това е роман за _старостта_, но аз бих предложила една поправка. За мен това е по-скоро роман за _остаряването_. Едното представлява съществително, стазис, състояние, другото е все още под формата на глагол, на процес, все още е форма на активност, болезнена, мъчителна, съпротивляваща се. Това е роман за постепенното наслагване и уталожване на старостта у нас, докато сме все още в разбъркано състояние, докато, както с право отбелязва редакторът на книгата, младостта не иска, не може, отказва да си отиде, да сдаде своите позиции и щения. 

\==

Впрочем в най-първата сцена на романа възрастният писател е с внука си, кръстен на него, в дива част на парка - като че ли символично предчувствие за връщането в неутъпканото, необработеното, необраслото още с изживян и проправен живот, към страстта и дивото, към безсловесното (внукът му е слаб по литература и пише с грешки). По-нататък мъжът - когото заварваме вече уморен, оттеглен като че ли от света, с куп хапчета на нощното шкафче, с миризмата на валериан около себе си, с единствената плътска сласт като че обилната храна - притиска внука си в порив да се свърже с уханието и гладкия допир на младостта. 

\==

В своя разказ Симеон Станимиров предлага много разсъждения за залеза на живота и спускането му към неизбежността на смъртта. Старостта е "да напуснеш живота, като останеш в него", вече като безучастен свидетел. Тя е времето, когато "миналото безнадеждно нараства, а бъдещето неумолимо намалява", когато нараства страхът от смъртта, а намалява страхът от живота; в старостта изборите намаляват, а смъртта спира постоянството ни да избираме. Тя същвременно и свобода да напуснеш ролите които си играл в живота, и максимално да се доближиш до себе си, да помниш и да подложиш на равносметка,но и едно от възможните смили и проявления на Чудовището.



Именно страхът от смъртта обаче, този насъщен страх, ни превръща в мислещи, разумни, творящи същества. В този смисъл именно отнемането на безсмъртието е Божият дар за Адам и Ева, който ги спасява от стазиса на постоянната тавтология на съществуването. Настъпвайки най-накрая, смъртта същевременно ни "дарява със съвършената свобода, защото ни отнема несвободата, принудата да избираме". В живота "всеки избор е погрешен, доказва нашето несъвършенство и завършва с поражение", вярва Симеон. 



Впрочем именно откривайки вярата си в Бога, момчето Симеон като че ли точно тогава се прощава с илюзиите си. 



Темата за смъртта, страхът, и властта са силно обвързани. Властта изобщо е тема, която е занимавала творчеството на Станимиров, и занимава този роман (както и много други на Зарев). 



Във веруюто на писателя постоянният, просмукващ се страх от смъртта е пропорционален на инстинктът и копнежът ни да подчиняваме и властваме. Власт е любовта, която събудена за първи път у Симеон, го кара да чака Ния "с подчинение" и да изпитва страх. Младостта, която тя въплъщава, властва над старостта, физическата прелест над физическата несъстоятелност, виталната и чувствена плът над непълноценната, обезсилена, жалка плът. Страданието и вината също са власт, с която държим другите.







Чудовище е страхът, старостта, миналото, 



СТРАХЪТ - ЧУДОВИЩЕ, което бди и властва над нас, отдалечава от светлината и споява с мрака и злото





властта на интернет, която сравнява с прелъсщаването на Антихриста, който става господар на времето, нуждите, старстите, общуването, знанието, ума и близостта ни



властта на пропастта, която плаши и привлича - както нощните пеперудите, които често споменава в книгата

сънят с еделвайса в пропаста, който докосва и пропада (метафора на случващото се с момичето)



ЧУДОВИЩЕТО



далечността, която прави хората и миговете с тях съвършени 



ЗАБРАВАТА - ЧУДОВИЩЕТО, към която ни води вуртуалният свят, привиден и лишен от закони

чъзрастният човек, който помни случайното и безсмисленото, и технологиите, които помнят само важното

тя лишава от въображение и досъчиняване на ярките съдбовни моменти



"всеки гледа да изтласка или нарани другите, или поне да ги обсеби"



метафората на пеперудите, нощните и препарираните - какво???????





съществуването ни като един постоянен и просмукващ страх, който се стремим непрекъснато да отхвърлим, завоювайки власт на другите и нещата



обича само себе си??? обичал ли е някога? - въпросът който си задава







тя е и време на "истинска свобода" - да бъдеш себе си и едновременно да не трябва да си





Забележки - корицата, коректорската и на места редакторската работа.

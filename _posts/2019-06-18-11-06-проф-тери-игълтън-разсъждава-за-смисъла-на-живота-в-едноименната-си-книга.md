---
layout: post
hidden: false
title: Проф. Тери Игълтън разсъждава за смисъла на живота в едноименната си книга
subtitle: >-
  „Смисълът на живота” минава през отговорите, предлагани от философията и
  литературата през вековете, чак до кризата на смисъла в съвременната епоха.
  Игълтън ни успокоява и предлага свое решение как да преоткрием смисъла
author: Antonia
image: /Uploads/smisylytnajivota.jpg
category: newbooks
ozone-link: https://www.ozone.bg/product/smisalat-na-zhivota/
tags:
  - Тери Игълтън
  - смисълът на живота
  - нова книга
  - наука
  - Колибри
schedule: ''
---
„Смисълът на живота” (изд. "Колибри", превод: Паулина Мичева, 160 стр., цена: 12 лв.) e книга за всички, които търсят достъпен, но интелигентен поглед към темата за това как сме изгубили – и как можем да намерим – смисъла в живота си. Елегантната корица е дело на Кирил Златков.

\==

Фразата „смисълът на живота” на мнозина би напомнила сатиричния поглед на „Монти Пайтън“ или Дъглас Адамс. Но в това кратко въведение към темата известният критик Тери Игълтън прави задълбочен и същевременно забавен анализ на въпроса.

\==

Мнозина от нас се борят с чувството за безсмислие, като запълват живота си с всевъзможни неща – от футбол до секс, Кабала, сциентология, ню ейдж експерименти или фундаментализъм. От друга страна много образовани хора вярват, че животът е еволюционен инцидент, без по-дълбоко, сложно значение. 

\==

„Смисълът на живота” на Тери Игълтън минава през отговорите, предлагани от философията и литературата през вековете, чак до кризата на смисъла в съвременната епоха. И след като ни отвежда до ръба на бездната от безсмислие, Игълтън ни успокоява и предлага своето решение как можем да преоткрием смисъла в нашия живот.

\==

_Професор Тери Игълтън (Терънс Франсис Игълтън) e британски литературен теоретик, нареждан сред най-влиятелните литературоведи от последните три десетилетия. През 1992-2001 г. е професор по английска литература в Оксфорд, днес преподава в Ланкастърския университет. Автор на повече от 40 книги, сред които знаковата „Увод в литературната теория“._

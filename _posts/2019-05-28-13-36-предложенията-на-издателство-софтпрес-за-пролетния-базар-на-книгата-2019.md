---
layout: post
hidden: true
title: Предложенията на издателство "Софтпрес" за Пролетния базар на книгата 2019
subtitle: >-
  Сред тях са “Другите светове на Алби Брайт” от Кристофър Едж, “Писма от Париж”
  от Джулиет Блекуел, “Светлина в пукнатините” от Луиз Пени и др.
author: Antonia
image: /Uploads/drugitesvetovenaalbibrait.jpg
category: newbooks
tags:
  - Софтпрес
  - предложения
  - пролетен базар на книгата
  - '2019'
  - нова книга
schedule: ''
---
През 2019 г. “Софтпрес” отбелязва 25 години от създаването си. Мотото на издателството е “Книги за цялото семейство” и разнообразният подбор гарантира, че за всекиго ще се намери подходяща книга, която да отговаря на възрастта, предпочитанията и интересите му. Ето и петте най-очаквани заглавия за Пролетния базар на книгата:

\==

**“Светлина в пукнатините” от Луиз Пени**

\==

Деветата книга за инспектор Гамаш ни връща в Трите бора. Изчезнала е възрастна жена и жителите на идиличното селце се обръщат към инспектора за помощ. За своя изненада той бързо узнава, че става дума за една от най-известните личности в целия свят. Детективът малко по малко разплита мистерията, но едновременно с това е принуден да разкрие и престъпление, планирано десетилетия наред точно под носа му. В същото време конфликтите в собствения му екип заплашват да съсипят всичко, за което е работил през живота си. 

\==

**“Личният стил” от Румяна Пенева**

\==

Това е книга за всички, които се стремят към по-добра и колоритна версия на себе си. Работата с дрехите и цветовете не е равносилна на суета и повърхностно мислене. Тя е начин да изразим себе си, да покажем уважение към тялото си и да променим живота си за добро.  Практичните експертни съвети на професионалния консултант по личен стил Румяна Пенева ще ви помогнат да откриете истинското си "аз" и да го изразите чрез облеклото и цветовете, за да изглеждате и да се чувствате идеално. 

\==

**“Другите светове на Алби Брайт” от Кристофър Едж**

\==

Книга с много ум и голямо сърце. Авторът на наръчника „Как да пишем страхотни истории“ Кристофър Едж доказва уменията си с незабравим роман, в който са вплетени необичайни приключения, научни факти, много хумор и емоции, които вълнуват всяко хлапе. Когато губи майка си, Алби е готов на всичко, за да я види отново, и Теорията за квантовия банан е единственият му шанс. Вдъхновен от идеята за паралелните вселени, той се впуска в пътешествие през пространството и времето в търсене на други светове. Предстои му да срещне неочаквани свои копия, да се сблъска с най-големите си страхове и да открие отговор на важни въпроси.

\==

**“Леонардо да Винчи” от Уолтър Айзъксън **

\==

На 2 май светът отбеляза 500 години от смъртта на Леонардо да Винчи и си припомнихме как някой, когото сме свикнали да възприемаме преди всичко като художник, е успял да бележи с откритията си толкова много различни области на знанието, че дори днес изобретенията му да влияят на начина, по който живеем и възприемаме света. В собствените си очи Леонардо е колкото човек на изкуството, толкова и на науката. В очите на Айзъксън той не е просто “целунат от бог” гений, а обикновен човек с необикновено любопитството към света. Именно любопитството и любознателността превръщат полуграмотния незаконен син на нотариус в най-креативния гений в човешката история. 

\==

**“Писма от Париж” от Джулиет Блекуел**

\==

Авторката ни кани на читателска разходка из живописната френска провинция, над чиито зелени хълмове бдят спиращи дъха семейни замъци, пълни с непрочетени истории. Клер заминава за Франция, за да издири парижкото ателие за отливки, където е направена маската на тайнствена непозната жена. Маска, изиграла важна роля в детството й. Тази маска е реално съществуващ артефакт и е известна като „Непознатата от Сена“ (L'Inconnue de la Seine). 

\==

Легендата разказва, че „Непознатата от Сена“ е маска, направена на лицето на красива млада удавница. Макар и заспало вечен сън, момичето се усмихвало със загадъчна усмивка, която пленила сърцето на служител в моргата. И явно наистина има нещо в тази усмивка, защото с годините маската добива изключителна популярност и вдъхновява редица други произведения на изкуството  – Райнер Мария Рилке я вижда в парижки магазин през 1902 г. и измисля историята на девойката. Набоков също пише за нея, а нейни репродукции и отливки красят кабинетите на редица знаменити творци.

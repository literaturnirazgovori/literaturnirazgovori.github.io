---
layout: post
hidden: false
title: Ново българско издание на "Музите се чуват" на Труман Капоти
subtitle: >-
  В средата на 50-те години Капоти придружава в качеството си на журналист
  постановка на „Порги и Бес“ в Съветския съюз. Той пише текста в резултат на
  посещението си там
author: Antonia
image: /Uploads/muzitesechuvat.jpg
category: newbooks
tags:
  - Труман Капоти
  - музите се чуват
  - нова книга
  - Колибри
schedule: ''
redirect_from:
  - >-
    /newbooks/2019/04/23/13-02-ново-българско-издание-на-музите-се-чуват-на-труман-капоти
---
На 25 април Труман Капоти влиза в амплоато си на журналист с новото издание на „Музите се чуват” (превод Искра Ангелова, 176 страници, цена 15 лв.). Един нечестив, остроумен, абсолютно смайващ разказ за пътуването до Ленинград на 94 американци и две кучета във връзка с широко оповестената постановка на „Порги и Бес”.

\==

В средата на 50-те години Капоти придружава в качеството си на журналист постановка на „Порги и Бес“ в Съветския съюз. В резултат на посещението той публикува „Музите се чуват“ в две части в сп. „Ню Йоркър“. Заглавието е взето от изказване на служител в съветското Министерство на културата, което гласи: „Когато говорят оръдията, музите мълчат. Когато оръдията млъкнат, музите се чуват“. 

\==

По-късно Капоти обединява двете части, като нарича произведението си „Отчет“. Този „отчет“ е поредното доказателство за таланта на писателя, от когото се е очаквало да предаде в розова светлина гастролите на трупата, но верен на себе си, Труман не е в състояние да затвори очите си пред съветската действителност.

\==

„Музите се чуват” е важно събитие в писателската биография на труман Капоти, за което самият той казва: "Докато я пишех, осъзнах, че най-после съм намерил отговора на нещо, което винаги е било най-голямата ми творческа главоблъсканица..."

\==

_Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Сред главните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. _

_\==_

_По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата изящна кратка проза, също издадена у нас от „Колибри”. _

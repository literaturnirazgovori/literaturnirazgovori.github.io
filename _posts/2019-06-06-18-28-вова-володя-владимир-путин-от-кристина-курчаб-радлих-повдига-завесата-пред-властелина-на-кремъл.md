---
layout: post
hidden: false
title: >-
  "Вова, Володя, Владимир Путин" от Кристина Курчаб-Радлих повдига завесата пред
  властелина на Кремъл
subtitle: >-
  Наричана „полската Политковская“, Курчаб-Радлих е пряк свидетел на ерата
  "Елцин" и на възхода на Путин, както и на свързаната с него война в Чечения.
  Един от най-ярките противници на политиката на президента, тя става носител на
  множество журналистически награди, а през 2005 г. е номинирана за Нобелова
  награда за мир
author: Antonia
image: /Uploads/vovavolodyaputin.jpg
category: newbooks
tags:
  - Вова
  - Володя
  - Владимир Путин
  - нова книга
  - изследване
  - Сиела
  - Кристина Курчаб-Радлих
schedule: ''
---
Едва ли има човек на планетата, обвит в толкова мистерия, колкото президента на Русия Владимир Путин. Но всяка мистерия има своя край. На български език вече може да откриете изследването „Вова, Володя, Владимир Путин“ от полската журналистка Кристина Курчаб-Радлих, което повдига завесата на тайните на властелина на Кремъл, съобщават издателите от "Сиела".

\==

Наричана „полската Политковская“, Курчаб-Радлих е пряк свидетел на ерата "Елцин" и на възхода на Путин, както и на свързаната с него война в Чечения. Един от най-ярките противници на политиката на президента, тя става носител на множество журналистически награди, а през 2005 г. е номинирана за Нобелова награда за мир. 

\==

В безпрецедентната по мащаб и задълбоченост биография, посветена на руския държавен глава, журналистката не спестява нито един факт и подкрепя всяко едно свое твърдение със смайващи документи и свидетелства.

\==

„Вова, Володя, Владимир Путин“  включва информация, посветена на загадките около детските години на малкия Вова и какво прави Путин, за да ги прикрие; работата му за КГБ и какви задачи има в Източна Германия около падането на Берлинската стена; участието му в управлението на Санкт Петербург, свързано с невиждани по мащаб корупция и контрабанда; влизането му в полезрението на Елцин и издигането му до директор на ФСБ; кой носи отговорност за атентатите в жилищни блокове, които дават възможност на Путин да се изяви като безмилостен лидер във войната в Чечения; какво се случва около потъването на подводницата „Курск”.

\==

В рамките на над 700 страници Курчаб-Радлих успява да възкреси и спомените за терористичните атаки над театър „Дубровка“ в Москва и над училището в Беслан, както и бруталните „спасителни” действия, да изследва детайлно връзките между руските тайни служби и „Ал Кайда”, както и събитията около войните с Грузия, Украйна и окупацията на Крим.

\==

В книгата присъстват и смазването на опозицията и протестите срещу властта в Русия и процеса срещу „Пуси Райът”, заедно с използването на руската православна църква като политически инструмент, доказателства за подкупването на принца на Монако Албер II, за да се осигури домакинството на Олимпиадата през 2014 г., убийствата на Александър Литвиненко, Борис Берзовски, Анна Политковска, Борис Немцов и още много други актове на потъпкване на свободата на словото.  

\==

„Вова, Володя, Владимир Путин“ е смазваща черна хроника на руската действителност от последните години на XX век и началото на XXI век.

---
layout: post
hidden: false
title: Излиза новият роман на Иън Макюън "Машини като мен"
subtitle: >-
  Книгата проследява любовен триъгълник между мъж, жена и човешки робот. Тези
  три същества се изправят пред сериозна морала дилема
author: Antonia
image: /Uploads/mashini-kato-men.jpg
category: newbooks
tags:
  - машини като мен
  - Иън Макюън
  - Колибри
  - нова книга
  - роман
schedule: ''
---
От 26 юли четем новия роман на големия британски писател, киносценарист и интелектуалец Иън Макюън „Машини като мен“. Предизвикателна творба, която задава привидно абсурдни въпроси: дали една машина може да разбере човешкото сърце и дали пък ние не сме онези, на които липсва разбиране.

\==

„Машини като мен“ (изд. Колибри, превод: Иглика Василева, 352 стр., цена: 20 лв.) ни пренася в Лондон през осемдесетте години на XX век – времето на Маргарет Тачър и Фолкландската война, но това е един алтернативен Лондон със събития по-различни от познатите ни. 

\==

Чарли е 32-годишен мъж, лишен от всякакви амбиции. Прехранва се като играе на борсата, но без особен успех. Влюбен е в Миранда, умна и амбициозна студентка, негова съседка, която таи ужасна тайна. Когато един ден съвсем неочаквано Чарли наследява пари от починалата си майка, той без да се замисли ги изхарчва, за да си купи Адам – екземпляр от първата серия човешки роботи. 

\==

Изработени са само 25 броя – 13 Адамовци и 12 Еви в различни етнически разновидности. Двамата с Миранда внимателно избират качествата, които искат да има неговата личност. Почти съвършеният човек, който създават по този начин, е красив, силен, атлетичен и интелигентен. Не след дълго обаче между тях се оформя любовен триъгълник и тогава тези три същества се изправят пред сериозна морала дилема.

\==

Иън Макюън се нарежда сред колосите на съвременната европейска литература. Носител на множество национални и международни отличия, той се превърна в емблема на постмодернизма и хуманизма с романи като „Изкупление”, „На плажа Чезъл”, „Дете във времето“, „Амстердам”. „Невинният“ притежава характеристиките на образцов трилър, а „Черните кучета” третира универсалната тема за човешките взаимоотношения, за вечното надбягване на доброто и злото в самите нас. 

\==

Повечето романи на Макюън имат филмови версии по негов сценарий. У нас са издадени и съдебната драма „Законът за детето”, романът мистификация „Операция „Сладкоугодник” и безподобният римейк на „Хамлет”, озаглавен „В черупката”.

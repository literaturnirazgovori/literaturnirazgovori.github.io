---
layout: post
hidden: false
title: Стивън Фрай прави разкрепостен прочит на древногръцките митове в "Митове"
subtitle: >-
  Оригиналният преразказ на древногръцката митология демонстрира впечатляващата
  ерудиция, заразителен  хумор, широка култура и неповторим стил на популярния
  британски комик и водещ
author: Antonia
image: /Uploads/mitovestephenfry.jpg
category: newbooks
category2: ''
tags:
  - Стивън Фрай
  - Митове
  - Еднорог
  - нова книга
schedule: ''
---
Разкрепостен прочит на древногръцките митове, свеж поглед към вечното, човешкото и свръхчовешкото предлага в книгата си „Митове“ Стивън Фрай , съобщават издателите от „Еднорог“.

\==

Харизматичният британски актьор, телевизионен водещ и режисьор е добре известен на българската публика с незабравимото си превъплъщение в ролята на Джийвс от комедийния сериал „Джийвс и Устър“. Той е автор на бестселъри и автобиографични книги, а напоследък нашумя и с вдъхновения прочит на аудиоверсиите на седемте книги за Хари Потър.

\==

Неговият оригинален преразказ на древногръцката митология демонстрира впечатляваща ерудиция, заразителен  хумор, широка култура и неповторим стил. 

\==

Страсти, секс, кръв, насилие, кръвосмешения, битки, чудовища, богове и герои… Никой не може да обича и мрази, да мами и желае така страстно и безусловно като древногръцките богове и богини, герои в драматичната интерпретация на Фрай. 

\==

“Митове” пресъздава тези удивителни истории, дошли от древността, в контекста на нашето съвремие, в цялото им великолепие и дълбоко човешка значимост.

\==

"Книгата е идеална за 21 век", пише в. "Таймс". "Проникновен, жизнерадостен и весел, този преразказ излъчва истински чар", смята и в. "Гардиън".

---
layout: post
hidden: true
title: >-
  Награденият с "Коста" дебютен роман на британеца Стюарт Търтън излиза на
  български
subtitle: >-
  Необичайният сюжет на дебютния му роман печели на Търтън прозвището "Лудия
  шапкар на криминалната литература”. Той предлага един омагьосан ден в
  лабиринта на времето, игра на догадки и няколко края
author: Antonia
image: /Uploads/sedemtesmyrti.jpg
category: newbooks
category2: ''
tags:
  - Седемте смърти на Ивлин Хардкасъл
  - Стюарт Търтън
  - Коста
  - нова книга
  - роман
  - Еднорог
schedule: ''
---
Издателство „Еднорог“ представя за първи път на българската публика Стюарт Търтън, оценяван от критиците като едно от британските литературни открития на десетилетието. 

\==

На български излиза романа му „Седемте смърти на Ивлин Хардкасъл“, който предлага един омагьосан ден в лабиринта на времето, игра на догадки и няколко края. Книгата печели награда "Коста" в категорията за дебютен роман през 2018 г.

\==

Завършил философия и английска филология, Стюарт Търтън работи като журналист на свободна практика. Необичайният сюжет на дебютния му роман му печели прозвището “Лудия шапкар на криминалната литература”.

\==

На парти, давано от родителите й, Ивлин Хардкасъл ще бъде убита – отново. Била е убивана стотици пъти и всеки път Ейдън Бишоп закъснява и не успява да я спаси. Единственият начин да се разкъса този порочен кръг е да бъде открит убиецът. Но всеки път, когато денят започва отново, Ейдън се буди в тялото на някой от гостите в имението – всеки път различен човек. 

\==

“Тази книга ще ви погълне напълно... Оставете се на искрящия й фойерверк.” -- Вал Макдърмид

\==

“Забележителна... хипнотизираща.” -- "Файненшъл Таймс"

---
author: Antonia
category: translations
hidden: false
image: /Uploads/yehuda_amichai.jpg
layout: post
pageviews: 56
subtitle: 'Превод: мой'
tags:
- Йехуда Амихай
- израелска поезия
- поезия
- превод
title: 'Йехуда Амихай: Бързо и горчиво'
---

Бърз и горчив беше краят.

Бавно и сладко беше времето между нас,

бавни и сладки бяха нощите, в които

ръцете ми не се събираха във отчаяние,

а в любовта на тялото ти

между тях.

\==

И щом прониквах в тебе,

ми се струваше, че огромното щастие

може да се мери с точността

на остра болка. Бърза и горчива.

\==

Бавни и сладки бяха нощите.

Сега-то е горчиво, стърже като пясък -

"Да бъдем разумни" и прочие заклинания.

\==

И докато се отдалечаваме още от любовта,

умножаваме думите -

думи и изречения, така подредени и дълги.

Ако бяхме останали заедно,

можехме да станем тишина.
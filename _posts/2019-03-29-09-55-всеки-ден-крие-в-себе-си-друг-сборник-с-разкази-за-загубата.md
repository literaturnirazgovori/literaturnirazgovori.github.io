---
layout: post
hidden: false
title: '"Всеки ден крие в себе си друг" - разкази за загубата'
subtitle: >-
  Сборникът с девет разказа на Гаст Грьобер (Люксембург) обръща внимание на
  моментите, в които делничният ритъм е рязко прекъснат и отстъпва място на
  разтърсващия драматизъм
author: Antonia
image: /Uploads/vseki-den-krie-v-sebe-si-drug.jpg
category: newbooks
ozone-link: https://www.ozone.bg/product/vseki-den-krie-v-sebe-si-drug/
tags:
  - Гаст Грьобер
  - сборник
  - разкази
  - нова книга
  - ICU
schedule: ''
---
„Всеки ден крие в себе си друг“ (изд. ICU) от Гаст Грьобер е книга пътешественик, която официално пристигна и на българския книжен пазар. Създадена е в Люксембург, където е роден авторът, но по силата на добрата литература излиза далеч извън пределите на малката държава. 

\==

Сборникът с девет разказа обръща внимание на моментите, в които делничният ритъм е рязко прекъснат и отстъпва място на разтърсващия драматизъм. Майсторският език и увлекателните сюжети са оценени високо - книгата е носител на Европейската награда за литература през 2016 г. и Държавната награда за литература на Люксембург за 2014 г.

\==

**Героите на Грьобер до един са белязани от някакъв вид загуба. **

\==

По страниците читателят среща насилие, развод и други житейски премеждия, които помитат спокойствието и оставят героите променени завинаги. Независимо от обстановката, действието неизменно се разгръща в родната страна на автора, Люксембург. Тази географска особеност на текстовете прибавя нотка на любопитство и екзотика за българския читател.

\==

Авторът пише предговор специално за българското издание, в което отправя благодарност към преводачката Елена Димитрова и казва:

\==

"За мен е чест и удоволствие, че държите в ръце този сборник. Докато го пишех в мъничък Люксембург, изобщо не съм предполагал, че това е възможно. Някои от разказите, които ще прочетете, може да влязат в конфликт с личния ви опит или просто да са различни от него. Писането и четенето са начини да откриваме и осмисляме гледни точки, моменти на размисъл."

\==

По лична препоръка на автора, преводът е от немски, като немската версия е дело на творческия тандем Гаст Грьобер – Роберт Стефан, редактор и издател на автора. Двамата обогатяват текста с бележки за някои специфични за Люксембург думи и изрази.

\==

Това е третата книга на автора, която затвърждава способността му да описва майсторски ежедневието. Иначе Гаст Грьобер е педагог по образование с дългогодишна преподавателска кариера. Считан е за експерт в сферата на образованието в Люксембург.

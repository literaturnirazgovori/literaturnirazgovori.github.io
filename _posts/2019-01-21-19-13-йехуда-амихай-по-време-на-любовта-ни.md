---
layout: post
hidden: false
title: 'Йехуда Амихай: По време на любовта ни'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
tags:
  - Йехуда Амихай
  - поезия
  - израелска поезия
  - превод
---
По време на любовта ни цели къщи бяха завършени

и някой, почнал тогава,

се научи да свири на флейта. Етюдите му

се издигат и стихват. И се чуват

сега, когато с тебе не се изпълваме

както птиците пълнят върха на дървото, 

а ти сменяш валути неспирно,

от държава в държава, 

от порив до порив. 

\==

И макар да действахме като луди, 

сега изглежда, че не сме се отвърнали много

от нормата, нито че сме смутили

света, човеците и съня им.

Но вече - край. 

Скоро

от двама ни няма да е останал никой, 

който да забрави другия.

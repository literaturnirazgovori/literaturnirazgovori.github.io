---
layout: post
hidden: false
title: >-
  Излиза дебютната "Отпътуване от Френа" на Ларш Петер Свен, очакваме и
  награждавания му роман
subtitle: >-
  Ново и старо, местно и глобално, модерно и алегорично се сблъскват в малкото
  селище Френа. В тази Френа мъртвите се надигат посред бял ден, а местните
  жители крият зловещи тайни
author: Antonia
image: /Uploads/otputuvane-ot-frena-korica.jpg
category: newbooks
category2: ''
tags:
  - Ларш Петер Свен
  - нова книга
  - разкази
  - Персей
  - Отпътуване от Френа
schedule: ''
---
Ларш Петер Свен (р. 1981) е голямата надежда на норвежката литература. За първата си книга „Отпътуване от Френа“ той печели трите най-престижни награди за дебют в родината си. Романът му „Децата на Господ“ се превръща в истинско литературно събитие и е удостоен с наградата „П. У. Енквист“. Правата за издаването на романа вече са купени за България, но преди това се срещаме с прозата му в „Отпътуване от Френа“ (превод - Росица Цветанова), съобщават издателите от „Персей“.

\==

Ново и старо, местно и глобално, модерно и алегорично се сблъскват в малкото селище Френа. В тази Френа мъртвите се надигат посред бял ден, а местните жители крият зловещи тайни. Политика, приказки и истории на ужасите се сливат в едно – и е трудно да се каже кое тук е най-зловещото.

\==

Дебютната творба на Ларш Петер Свен е изумителна смесица от дистанцирани и същевременно странно откровени проникновения, потресаваща липса на сантименталност и омагьосващи природни описания. На фона на дълбоката норвежка провинция изпъкват личности, белязани от фатална политическа некоректност и смразяваща липса на морал, психологически сблъсъци, исторически сюжети и свръхестествени явления, които карат читателя да настръхне.

\==

Ето оценките за книгата в най-елитните норвежки издания:

\==

„Стилистично умел разказвач прави дебют с отлични резултати.“ (Aftenposten)

\==

„Кратки, остри и добре написани разкази, които доказват, че нещо е на път да се промени, що се отнася до политическото съзнание на младото поколение.“ (Dagbladet)

![](/Uploads/larshpetersven.jpg)

---
layout: post
hidden: false
title: Книжните препоръки на издателство "Сиела" за панаира на книгата 2019
subtitle: >-
  Сред тях има епохални трудове в областта на историята, науката, митологията,
  психологията и журналистиката, както и нови романи и култови книжки за
  най-малките
author: Antonia
image: /Uploads/ciela7.jpg
category: newbooks
category2: ''
tags:
  - '2019'
  - панаир на книгата
  - Сиела
  - предложения
  - препоръки
schedule: ''
---
**„Под различни небеса” от Норман Дейвис**

\==

Един от най-уважаваните историци от Стария континент, автор на монументалното изследване „Европа. История” (1996), излиза извън познатите граници и се впуска в глобално пътешествие из световното минало. Докато пътува около света, той изследва различните лица на съвременния свят и сложните исторически събития, които са довели до неговото формиране и смайващо разнообразие.

\==

„Под различни небеса” е мащабно приключение, вдъхновено от всички велики пътешественици в историята, благодарение на които хората са опознавали далечни земи и тяхното население.

\==

Желанието на Дейвис е не само да обогати още повече енциклопедичните си познания за европейската история, изследвайки как тя е повлияла на целия свят през колониалния период, но и да погледне на световното минало по различен начин. Като на общото минало на всички нас, хората, които винаги сме се разделяли, но и винаги сме оставали едно цяло.

\==

![](/Uploads/ciela9.jpg)

\==

**„Възход и падение на динозаврите” от Стийв Брусати **

\==

Носителят на наградата Goodreads Choice Awards 2018 е едно от водещите имена на съвременната палеонтология. Стийв Брусати ни отвежда на пътешествие в изгубения свят на една отдавна изчезнала екосистема. Книгата  се базира на редица научни статии и книги, но основна информация Брусати черпи от личния си опит – вкаменелостите, които е изследвал, полевата работа, която е извършвал, музейните сбирки, които е посетил, и дискусии с негови колеги и приятели учени. 

\==

![](/Uploads/ciela6.jpg)

\==

**„Силата на мита” от Джоузеф Камбъл **

\==

Епохалният труд „Силата на мита” се появява отново по книжарниците в ново издание с твърди корици и в неподражаемия превод на Иглика Василева, както и непоказвани до момента в България илюстрации. В него ученият изследва и тълкува митовете, техните образи и сюжети, функциите им в различните култури, съпоставяйки ги и подреждайки ги в контекста на духовното развитие на човечеството във всяко едно кътче на планетата. В хода на разговора Камбъл разглежда ролята на митологията от предмодерните общества до наши дни, както и как изкуството черпи от този вечен извор на мъдрост. 

\==

![](/Uploads/ciela1.jpg)

\==

**„Градината с камъните” от Никос Казандзакис **

\==

е ключ към обяснение философията на Казандзакис. Този текст носи елементи на пътепис, исторически разказ и духовно упражнение. Писателят е запечатал духа на времето – не само в Източна Азия, но и в целия свят в навечерието на най-голямото кръвопролитие в историята. Не войната е в центъра на неговата история обаче. Той търси нещо отвъд нея, нещо дълбоко закодирано в човешката душа, което винаги кара хората да се бунтуват, да се развиват, да оцеляват и да побеждават мрака. Нещо отвъд думите, което само велик майстор на перото може да облече с думи.

\==

![](/Uploads/chekmo.jpg)

\==

**„Чекмо” от Момчил Николов **

\==

e ярък, калейдоскопичен, пъстър и изключително жив разказ за цяло поколение, пресъздаден през образа на главния герой. В невероятния свят на младия тарикат ще откриете почти истински истории, дребномафиотски и шпионски сюжети, забавен мачизъм и безмилостна сатира към едно време, което отнема всички мечти и надежди и по този начин дава свобода на немислимото. Разказ за стремежа към недостижимата свобода. Разказ за риска да избираш винаги свободата, дори когато самата свобода е риск.

\==

![](/Uploads/ciela10.jpg)

\==

**„Митология на прехода” от Алек Попов **

\==

Впечатляваща „хроника на въображението, забило по дивите пътища на свободата – без спирачки, без табута. Документи за странните движения на фантазията, провокирани от революционните по мащаб и интензитет промени в обществото.”  Начинът на един писател да оцелее.

\==

![](/Uploads/ciela3.jpg)

\==

**„Интервю със себе си” от Ориана Фалачи **

\==

Най-личната изповед на Ориана Фалачи излиза в ново издание на български. Известна като едно от най-острите пера на Запада в съвременността, Фалачи никога не се е поддавала на цензура и на заплахи и е отказвала да се сломи пред наложената политическа коректност. 

\==

В „Интервю със себе си. Апокалипсис” виждаме едно различно лице – не само Ориана Фалачи журналиста, а Ориана Фалачи жената, гражданин на света. Не изповед, а завещание, в тази книга Фалачи се бори за един свят, в чието име е отдала целия си живот.

\==

![](/Uploads/ciela8.jpg)

\==

**„Изкуството да обичаш” от Ерих Фром **

\==

Ново издание на един от най-прочутите трудове на немския психолог. Фром разглежда различните видове емоция: братската обич, майчината обич, еротичната обич, обичта към себе си, обичта към Бога и други. Защото любовта „не е чувство, което човек лесно може да си позволи, независимо от степента на зрялост, която е достигнал.” Но пък „човечеството не може да съществува нито ден без обич.”

\==

![](/Uploads/ciela4.jpg)

\==

**„Хей, дядо Готин” от сър Пол Маккартни **

\==

Любим на поколения по цял свят, музикалната легенда и основател на „Бийтълс” Пол Маккартни издава първата си книга за деца, „Хей, дядо Готин!”. Смятан за един от най-красноречивите поети и визионери на нашето време – и изобщо – Пол Маккартни използва възхитителната си фантазия, за да разкаже история, изтъкана от магия, чувство за хумор и сърдечност.

\==

Магическото приключение за цялото семейство оживява с фантастичните илюстрации на Катрин Дърст. Богатите илюстрации превръщат „Хей, дядо Готин!” в идеална приказка за лека нощ за малки изследователи. И чудесен източник на идеи за неуморни дядовци и баби по света.

\==

![](/Uploads/ciela5.jpg)

\==

**„Сам вкъщи” от Джон Хюз **

\==

Любимата на поколения наред история на Кевин Макалистър топли сърцата на публиката всяка Коледа. Сега вече филмът оживява и на хартия, благодарение на думите на Джон Хюз и великолепните илюстрации на Ким Смит. Подходяща както за най-малките читатели, на които тепърва предстои да гледат филма за пръв път, така и за техните (вече поотраснали) родители, които без съмнение си го припомнят с удоволствие.

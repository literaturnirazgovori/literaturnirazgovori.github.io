---
layout: post
hidden: false
title: 'Излиза новият роман на Леа Коен "Жените от кино Роялъ" '
subtitle: >-
  През 2017 г. в подземието на столичен театър са открити човешки кости. От
  безобидно сензационно журналистическо разследване младият журналист Константин
  Радославов е въвлечен в полицейското следствие
author: Antonia
guestauthorname: ''
image: /Uploads/jeniteotkinoroyal.jpg
category: newbooks
category2: ''
tags:
  - Леа Коен
  - Жените от кино Роялъ
  - ентусиаст
  - нова книга
  - роман
schedule: ''
redirect_from:
  - >-
    /newbooks/2019/11/21/13-22-излиза-новият-роман-на-леа-коен-жените-от-кино-роялъ
---
„Жените от кино Роялъ“ е новият роман на Леа Коен, който излиза с логото на издателство „Ентусиаст“. Премиерата му в София е на 3 декември в театър "Българска армия" от 18 ч. 

\==

Младият и свободолюбив Константин Радославов е звездата на българската журналистика и негов основен инструмент е иронията. През 2017 г. в подземието на столичен театър са открити човешки кости. От безобидно сензационно журналистическо разследване той е въвлечен в полицейското следствие.

\==

Смил Ангелов е началник на Пети полицейски участък през 30-те години. Образцов чиновник, верен на двореца, автор на „Пътеводитель на София“ – безценен наръчник за столичния живот между двете световни войни.

\==

Жак Асеов е тютюнев магнат, собственик и главен акционер на „Балкантабак“. Асеов е благодетел и меценат, обичан от служителите, но и влязъл в полезрението на Никола Гешев, началник на политическото отделение „А“.

\==

Какво свързва всички тези мъже? Разбира се, жените – чиновничка в общината, театрална дива и певица. В дъното на всяка история се крие по една жена.

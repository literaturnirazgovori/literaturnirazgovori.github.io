---
layout: post
hidden: false
title: Спомени за поетите от руския Сребърен век в "По бреговете на Нева"
subtitle: Благодарение на отличната си памет, любимата ученичка на Гумильов -
  Ирина Одевцева, успява да възпроизведе разговори, спорове, признания, които
  добавят нови щрихи към повече или по-малко познатите имена от руския
  литературен живот в началото на XX век
author: Antonia
image: /Uploads/po-bregovete-na-neva.jpg
category: newbooks
category2: null
tags:
  - Ирина Одоевцева
  - По бреговете на Нева
  - Изток Запад
  - нова книга
  - мемоари
ozone-link: https://www.ozone.bg/product/po-bregovete-na-neva/
schedule: ""
---
„По бреговете на Нева“ на Ирина Одоевцева (изд. Изток-Запад, 2020) разказва за мнозина от най-знаковите имена от руския Сребърен век: Николай Гумильов, Осип Манделщам, Анна Ахматова, Александър Блок, Владимир Маяковски, Фьодор Сологуб и др.

\==

Застанала на брега на спомените, руската поетеса бавно възкресява образите им, със забележителна яркост, проникновение и детайлност на описанието. Благодарение на отличната си памет, любимата ученичка на Гумильов  успява да възпроизведе разговори, спорове, признания, които добавят нови щрихи към повече или по-малко познатите имена от руския литературен живот в началото на XX в. 

\==

Не си представяйте обаче високо елитарен, неразбираем и сложен портрет. Одоевцева пише сякаш разговаря със стар приятел – без превземки и без излишен патос, а за истински болезненото мълчи.

\==

Одоевцева напуска Русия в първите години след поемането на властта от болшевиките. През 1967 г. тя работи по „По бреговете на Нева“ в Париж, без изгледи книгата да бъде публикувана в нейната родина. Това все пак се случва през 1989 г.  

\==

"Аз с еднаква сила мразя и жалбите по миналото, и угризенията на съвестта… Аз пиша не от егоистично желание отново да се гмурна в онези трагични, страшни и прекрасни – независимо от всичките ужаси – първи следреволюционни години. Пиша не за да разказвам за себе си и пиша не заради себе си, а за онези, които ми бе дадено да опозная „по бреговете на Нева“. Пиша за тях и заради тях", споделя Одоевцева.
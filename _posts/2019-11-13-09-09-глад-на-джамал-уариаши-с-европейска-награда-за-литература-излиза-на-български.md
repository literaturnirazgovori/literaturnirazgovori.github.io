---
layout: post
hidden: false
title: >-
  "Глад" на Джамал Уариаши, с европейска награда за литература, излиза на
  български 
subtitle: >-
  Авторът Джамал Уариаши пристига за премиерата на българското издание на 20
  ноември. Остро провокативната му книга е определена от критиката като "чудо на
  въображението и емпатията"
author: Antonia
image: /Uploads/glad.jpg
category: newbooks
category2: ''
ozone-link: https://www.ozone.bg/product/glad-dzhamal-uariashi/
tags:
  - Джамал Уариаши
  - глад
  - Колибри
  - нова книга
  - роман
schedule: ''
---
От 15 ноември четем стилистичния шедьовър „Глад”, един от най-смелите и изненадващи романи, създадени през последните години и заслужено удостоени с Наградата за литература на Европейския съюз, съобщават издателите от „Колибри”. Авторът Джамал Уариаши пристига за премиерата на българското издание на 20 ноември.

\==

Остро провокативната му книга е определена от критиката като „чудо на въображението и емпатията”, през 2017 г. Филмовите права са продадени на „НЛ Филм“.

\==

Александър Ласло, един от двамата главни герои в романа (превод: Мария Енчева, 656 стр., цена: 20 лв.), добива известност с дейността си за хуманитарна организация, която работи в лагерите на глада в Етиопия. 

\==

Повратният момент идва с решението му да осинови няколко сирачета от лагерите и да ги отгледа в Нидерландия. Филантропът изпада в немилост, когато едно от осиновените му деца го обвинява в сексуални посегателства. Осъден е на десет години затвор. 

\==

В опит да спаси честта си след излизането си на свобода Александър Ласло моли Орели Линдебом – негова партньорка до момента на арестуването му, а понастоящем телевизионна журналистка и майка на двегодишно момиченце – да му помогне да напише книга, в която да разкаже живота си и да изложи радикалните си и непопулярни идеи. Предложението му ще има драматични последствия. 

\==

_Джамал Уариаши е роден в Амстердам през 1978 г. Детството му преминава – по собствените му думи – „съвсем тривиално в типично мултикултурно семейство“. Майка му е нидерландка, а баща му е с марокански произход. Уариаши учи в една от добрите амстердамски гимназии, от която е изключен в 11-и клас. _

\==

_Между 2000 и 2008 г. следва психология в Амстердамския университет. Известно време работи като онлайн терапевт. През май 2016 г. в Нидерландия излиза романът му „Глад“, който го изстрелва в орбитата на литературните феномени. _

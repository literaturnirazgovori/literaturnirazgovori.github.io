---
layout: post
hidden: true
title: '"Живи" - китайският Лот'
subtitle: асаСас
author: Antonia
image: /Uploads/zhivi.jpg
category: bookreviews
category2: ""
tags:
  - Живи
  - Ю Хуа
  - Жанет 45
  - роман
  - рецензия
ozone-link: https://www.ozone.bg/product/zhivi/
schedule: ""
---
Великолепният роман "Живи" на Ю Хуа достига до нас непростимо късно, толкова, че - както беше отбелязано в разговор на Георги Коритаров с преводача на книгата Стефан Русинов - поколенията, които са най-близо до онези времена - и идейно, и тематично, и по отношение на разказваческия език и стилистика, вече са се превъртели, дори няколко пъти. Написана през 1992 г., книгата излезе у нас през 2020 г. под знака на издателство "Жанет 45" и то благодарение на инициативата на Стефан Русинов, който - и това е безспорно - е направил чудеса с превода от оригиналния китайски, съчетавайки разговорен език със стари думи и модерен жаргон, за да запази живостта и пластиката на наратива. 

На фона на поредица от големи исторически събития, променили тъканта на китайското общество и политически ред - от капитулацията на Япония и влизането на националната армия, през гражданската война, идването на Мао, поземлената реформа, народните комуни, Културната революция с нейните хунвейбини, та чак до 80-те години след края й - Ю Хуа избира да обърне обектива към малкия човек. Той превежда своя герой Фу-гуей през цялата тази историческа панорама, но с поглед към личната му драма - поредица от житейски трагедии, които вместо да съкрушат героя, утвърждават волята за живот и ............. 

От последно поколение земеделец, лентяй и женкар, пройдоха, разсипал на комар семейното богатство и обрекъл близките си на бедност, Фу-гуей се преобразява в работник и защитник на семейството си, придобива липсвалата му емпатия, научава се на смирение. В този смисъл романът е някаква разновидност на билдунгс романа, доколкото проследява израстването на героя и изковаването на характера му. Неизбежно е да видим у Фу-гуей китайския многострадален Йов, понасящ всеки удар на съдбата, с тази разлика, че Бог въздава отплата на оригиналния Йов, каквато на Фу-гуей докрай отказва.     

Книгата започва с идилична и мирна селска картина (ефектен контрапункт за последващия драматичен разказ), в която действителният разказвач в романа - младеж, тръгнал по селата да събира песни и истории - попада на Фу-гуей. Той предава едно към едно думите на неговата история. Този похват 

* втори разказвач, на когото е дадена думата - създава илюзията за абсолютна автентичност, за нещо чувано със собствените ни уши, на живо. Това усещане се подсилва от съзнанието за ненадеждността на разказвача и ограничеността на гледната му точка, но най-вече от избрания езиков регистър. 

Езикът на Фу-гуей е изпъстрен с пиперливи фрази, грубоват, по селски простоват, цветист и благодарение на него, Ю Хуа постига тази немислима комбинация: читателят да се смее дори там, където се разказват най-скръбните събития. Непрекъснатото леене на сълзи от героите се балансира от този смях през сълзи у читателя. Реакция, която отразява жизнената нагласа на героя, мотото, повтаряно на няколко пъти в романа: "ако човек се радва на живота, беднотията не е страшна", ще преодоляваш страданията, ако продължиш да живееш, ако много много не се вживяваш. Звукът на страданието е нещо средно между смях и плач, както разказва Фу-гуей за времето, в което е завлечен насила да бъде войник:

"Дълго време не се чу никакъв гърмеж, до нас достигаха само стоновете на хилядите оцелели, сякаш плачеха, но и сякаш се смееха – това е звукът на нетърпимата болка, в живота си не съм чувал по-страшен от него".

Иронията на Ю Хуа е великолепна, особено що се отнася до начина, по който той коментира не само безсмислието на войната, но най-вече промените, донесени от китайския социализъм, лицемерието на комуналните усилия, несигурността на властовите позиции, абсурдността на правилата, комичността на безплодните действия, като примера със събирането и строшаването на посудата на селяните и опитите тя да се претопи в стомана. Романът определено може да се чете като сатира - много тънка и симпатична на обществен ред, който изкарва на дневен ред най-низките и примитивни човешки страсти, отмъстителност, завист, омраза. Без обаче да е такава. И все пак Ю Хуа не пропуска да погледне отблизо, да отличи индивидуалните жестове на съпричастие и добрина, да очовечи .....

"Живи" е класически хипер реалистичен роман, апология на способността за адаптивност към средата, така да се каже основно изискване за оцеляването на видовете. В това оцеляване обаче се случва обратното - малкият човек на Ю Хуа надмогва животното в себе си, който е бил, за да се изпълни с емпатия и съчувствие, обич и жертвоготовност за ближните си, да започне да се идентифицира с тях. По-същия начин, по който заварваме Фу-гуей с най-близкото си останало същество - един стар волк, който той е откупил от заколение, и който продължава да работи и споделя живота си с него: метафора за толкова много животи. Живеенето е колело, което нагазва ту в страдание, болка и загуба, ту в отпускане, щастие и възнаграждение, смъртта е следвана от рождение, раздялата - брак.

всичко, любовта към живота, преодоляното желание да умреш,
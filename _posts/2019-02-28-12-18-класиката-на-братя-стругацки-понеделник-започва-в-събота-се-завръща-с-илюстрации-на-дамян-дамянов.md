---
layout: post
hidden: true
title: >-
  Класиката на братя Стругацки "Понеделник започва в събота" се завръща с
  илюстрации на Дамян Дамянов
subtitle: >-
  В един институт, скрит дълбоко в руските гори, учени с магически способности
  търсят пътя към абсолютното човешко щастие, вечната младост и смисъла на
  живота
author: Antonia
image: /Uploads/ponedelnikzapochvavsybota.jpg
category: newbooks
tags:
  - понеделник започва в събота
  - Стругацки
  - роман
  - нова книга
  - Сиела
schedule: ''
---
Една от класиките на братя Стругацки - "Понеделник започва в събота", се завръща на български език в ново издание на "Сиела", илюстрирано от Дамян Дамянов. Книгата излиза другата седмица.

\==

В един институт, скрит дълбоко в руските гори, учени с магически способности търсят пътя към абсолютното човешко щастие, вечната младост и смисъла на живота. В НИИЧАВО (Научноизследователски институт по чародейство и вълшебство) магията се е превърнала в наука. Там човек може да види духове, демони, джинове, харпии, къщата на кокоши крака на Баба Яга, да се срещне с Кашчей Безсмъртния, с Мерлин и дори със самия Змей Горянин.

\==

Но не това е най-чудното. Там, като никъде другаде, са се събрали хора, които въпреки всички пречки, създавани им от съветската действителност, наистина обичат своята работа и предпочитат дори навръх Нова година да са в своя институт. 

\==

Това са хора, за които щастието е в непрекъснатото опознаване на непознатото и докато се занимават именно с това, на тях не са им нужни празници, трудът е удоволствие, а понеделникът започва още в събота.

\==

 "Да, те знаеха разни заклинания, умееха да превръщат водата във вино и никой от тях не би се затруднил да нахрани с пет хляба хиляда души. Но те бяха магове не за това. То беше черупката, външното. Те бяха магове, защото твърде много знаеха, толкова много, че количеството у тях най-после беше преминало в качество."

---
layout: post
hidden: true
title: >-
  Рецензия: "Къщата на улица Манго", Сандра Сиснерос - класическа история за
  съзряването и самоопределянето
subtitle: сдасфасфсф
author: Antonia
image: /Uploads/kyshtatanaulicamango.jpg
category: bookreviews
tags:
  - Сандра Сиснерос
  - къщата на улица манго
  - Лист
  - роман
  - рецензии
schedule: ''
---
Тази класическа история за съзряването е, уви, малко позната у нас - "Лист" я издаде на български през 2016 г., десетилетия след написването й през 80-те години, откакто тя се е превърнала в любима американска книга, включена в почти всички учебни програми в страната. Тази година Сандра Сиснерос, авторката на култовия роман, взе и наградата ПЕН/Набоков.

\==

Макар посланията му да са съзвучни най-силно с времето, в което е писан, този поетичен манифест на женската еманципация носи вечни послания: за пробуждането на сексуалността и израстването на личността, за цената на принадлежността, наследството на общността и силата на надмогването й, за живота в емиграция и отредената роля на мексиканската жена, за смисъла на дома, за творчеството и за любовта въпреки обстоятелствата. 

\==

Гласът, който говори от книгата, е на Есперанса - момиче, което навлиза в тинейджърските си години (възраст, в която механизмите за идентификация са особено чувствителни, наострени, безпощадни) на улица "Манго" в имигрантски латино квартал на Чикаго от 80-те години. Тя е момиче, което обича да разказва истории и мечтае да пише. Момиче, което се вглежда с остро и незащитено око, но с умиление и обичлива тъга в обитател(к)ите на улицата. Момиче, чиято сексуалност тепърва се пробужда едновременно с порива към самостоятелност и независимост, въплътен в символичното й, но и съвсем буквално желание за свой собствен дом. За него Есперанса мечтае така: 

\==

_"Не квартира. Не задна стая. Не мъжка къща. Не бащина. Къща само моя. С моя собствена веранда и възглавница, мои красиви пурпурни петунии. Мои книги и разкази. Моите две обувки до леглото. Да няма към кого да махам с пръчка. Да няма на кого да чистя. Само къща, тиха като сняг, място, където да отивам, чисто като лист преди стихотворение". _

\==

Сдобиването с дом при един неустойчив начин на имигрантски живот, при който семейството се мести едва ли през година, е натоварено с особено смислово значение, защото мястото, където живеем, е мястото, което сме. Есперанса иска "къща, която мога да посоча" без неудобство и срам (кавито изпитва от невзрачната им къща в бариото), където шумът на плъховете нощем ще бъде шум на бездомници, които е приютила. 

\==

Есперанса рисува портрета на семейството си с огромна любов зад критичния тон, различавайки дори косите и нозете им, където е любовта, но и с невъоръжено, свободно око и желание въпреки всичко да се еманципира от тях, да ги напусне, съзнавайки, че ако се върне, то трябва да е за другите, които не могат да заминат лесно като теб. "Тъгата, подпряна на лакът"



С все по-осъзнат писателски инстинкт и все по-чувствително перо Есперанса разказва историите на обитателите и най-вече на жените в квартала. Това е далеч от типичното занимание, отредено за мексиканската жена, която в тези разгърнати като витрина страници намираме затворена, буквално заключена в къщи, облегнала тъгата си на прозореца, в кухнята, в двора - в капан от свойствено настроени мъже и нуждаещи се от грижи деца. "Скрити" там заради страховете на съпрузите и бащите си или заради собствените си страхове от света тези жени са примери за съдбата, от която Есперанса иска да се оттласне и еманципира. Тези мини разкази почват и завършват като извадени от албум моментни фотографии, като попълнения в дневника на чувствително, вглъбено, наблюдателно момиче, което рисува картини на домашно насилие, съпружеска ревност, държане под ключ, бедност, изоставеност, самотно родителство, езикова неадекватност.



Книгата е изключително женска. Още от рано Есперанса съзнава, че светът е "женски" и "мъжки", и че да се отдадеш на сексуалността е да поемеш по пътя на другите героини - към покровителството и сдобиването с дом-клетка. Въпреки това, в процеса на порастването си, самата тя се бори с тези естествени, инстинктивни усещания, с интереса си към другия пол и желанието да му се хареса, с уплътняващото се чувство на привлекателна млада жена, докато се стигне и до загатнатата сцена на изнасилването, в което приятелката й Сали я оставя сама, не й помага. Осъзнаване, че жените са съучастници в това насилие, допускайки го. Изобщо женската солидарност остава като че ли безплодна, самата тя не успява да предпази Сали от начина, по който се развиват нещата в живота й, нито на другите оитателки, дори на тези, на които чете или с които разменя стихове.



"Реших да не съм покорна като другите, които полагат шии на прага и чакат за оковите", решава Есперанса, която мечтае за освобождаването си като "балон, завързан за котва". Постепенно тя осъзнава, че да откриваш красотата и поезията Самоопределянето и силата на историите/думите (Мамасита е закотвена у дома си поради страх, че не знае езика и не може да се оправи навън), че те са начин да напуснеш и да останеш едновременно Постепенно Есперанса намира своите начини за бягство от всичко, което то означава, 

постепенно се учи да намира красотата и поезията дори в невзрачното и нелицеприятното, да изостря перото си, набира сила както четирите дърветата, посадени насред асфалта



Сиснерос е стилистичен минималист. Тя фино бродира лаконичната си фраза до пълно избистряне на абстрактната й шарка до многозначителен символ, като същевременно създава усещането за самородна, неосъзната, неподправена девическа поезия, която излиза изпод перото на героинята й. Вместо да излага многословно за трудностите на имигрантите, тя казва например единствено, че когато произнасят името й, то звучи "тенекиено" (вместо сребърно, както у дома, от който са дошли някога), езикът, който "звучи като ламарина". Съзряването пък е в детайли като пробното ходене на токчета по време на игра, погледите на момчетата, в споделеното желание "да съм лоша и да седя навън нощем, момче на врата ми, вятър под полата ми", в гадаенето какво е да те прегръщат, в чувствителността към това приятелка да загуби девствеността си. 



Един от символите, както споменахме е домът, символ на самостоятелност и независимост, принадлежност и определеност в мечтата й, а същевременно символ на принуда, капан, провал в реалността.



Друг ботаг символ са например обувките в романа, които символизират сексуална зрялост (когато момичетата си играят с обувките на високи токове или когато тя се срамува и крие под масата старите си детски обувки), самостоятелност (както липсата й при момичето, което не знае как се завързват, или както в мечтата й, която включва само нейни обувки до леглото й.

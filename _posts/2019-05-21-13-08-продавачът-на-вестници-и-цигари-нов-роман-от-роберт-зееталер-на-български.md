---
layout: post
hidden: false
title: '"Продавачът на вестници и цигари" - нов роман от Роберт Зееталер на български'
subtitle: >-
  разказва за една година от живота на младия Франц, който се влюбва в
  прелестната Анешка, но тъй като любовта му удря на камък, търси помощ от самия
  Зигмунд Фройд
author: Antonia
image: /Uploads/prodavachytnavestnitsiitsigari.jpg
category: newbooks
tags:
  - Роберт Зееталер
  - продавачът на вестници и цигари
  - Колибри
  - нова книга
  - роман
schedule: ''
redirect_from:
  - >-
    /newbooks/2019/05/20/11-35-продавачът-на-вестници-и-цигари-нов-роман-от-роберт-зееталер-на-български
---
„Продавачът на вестници и цигари” на австрийския писател Роберт Зееталер вече е по книжарниците. Тази книга бижу е дело на един прекрасен разказвач, който показва как знанието обогатява живота, но и го прави по-сложен и щедър на противоречия.

\==

„Продавачът на вестници и цигари” (превод: Жанина Драгостинова, 232 стр., цена: 16 лв.) разказва за една година от живота на младия Франц, който се влюбва в прелестната Анешка, но тъй като любовта му удря на камък, търси помощ от самия Зигмунд Фройд. 

\==

С майсторска лекота и финес авторът ни пренася във Виена от 30-те години, когато градът се отдава на похотливите си желания, но същевременно се тресе от страха за бъдещето, в което Хитлер ще вземе властта…

\==

Роберт Зееталер е роден през 1966 г. във Виена. Изявява се в театъра и киното, като последната му филмова роля е в „Младост“ на Паоло Сорентино. Освен че е актьор и сценарист, Зееталер е автор на незабравими романи, отличавани с различни литературни стипендии и награди. 

\==

Сред тях се нареждат „Продавачът на вестници и цигари”, филмиран през 2018 г. под режисурата на Николаус Лейтнер (с Бруно Ганц в ролята на Фройд), както и издадената и на български от изд. "Аквариус" „Цял един живот” ([виж рецензия тук](https://literaturnirazgovori.com/bookreviews/2019/01/21/21-08-%D1%80%D0%BE%D0%B1%D0%B5%D1%80%D1%82-%D0%B7%D0%B5%D0%B5%D1%82%D0%B0%D0%BB%D0%B5%D1%80-%D1%86%D1%8F%D0%BB-%D0%B5%D0%B4%D0%B8%D0%BD-%D0%B6%D0%B8%D0%B2%D0%BE%D1%82.html)).

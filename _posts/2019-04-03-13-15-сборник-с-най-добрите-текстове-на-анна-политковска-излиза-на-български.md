---
layout: post
hidden: false
title: Сборник с най-добрите текстове на Анна Политковска излиза на български
subtitle: >-
  Всеки един от репортажите в книгата е абсолютно доказателство за високия
  професионализъм и безупречната работа на руската журналистка. Нещо повече –
  мнозина твърдят, че именно заради част от тези репортажи тя е била убита
author: Antonia
image: /Uploads/nishtodrugooszhenistinata.jpg
category: newbooks
tags:
  - Анна Политковска
  - статии
  - книга
  - нова книга
  - Сиела
schedule: ''
---
Сборник с най-добрите текстове на известната руска журналистка Анна Политковска – „честта и съвестта на Русия” – излиза на български 13 години след трагичната ѝ и все още неизяснена кончина. „Нищо друго освен истината” е издание на „Сиела”.

\==

_На 7 октомври 2006 г. светът изгуби един от най-ярките умове на XXI век. Жестокото убийство на познатата с противопоставянето си на чеченския конфликт и на авторитарния режим на президента Путин руска журналистка нанесе неизлечима рана на битката за свобода на словото._

\==

Сред публикуваните в книгата материали са и есета, в които Политковска разказва за самата себе си, за цензурата и репресиите в Русия; репортажи от войната в Чечения, от терористичните актове в Беслан и „Норд-Ост”; мнения за същността на журналистиката; репортажи от нейни срещи с личности като Джордж У. Буш, Тони Блеър, Лионел Жуспен, както и руски дисиденти като Борис Березовски, Ахмед Закаев, Владимир Буковски.

\==

Специално място е отделено и на селекция от текстове на Политковска, които не са на политически теми, както и на есета за тежката съдба на Русия.

\==

Всеки един от репортажите в книгата е абсолютно доказателство за високия професионализъм и безупречната работа на Анна Политковска. Нещо повече – мнозина твърдят, че именно заради част от тези репортажи тя е била убита. Заплашвана и преживяла няколко опита за посегателство над живота си, руската журналистка остава вярна на максимата си до самия край: „Изгнанието не е за мен. Така те печелят.”

\==

Защото жестокостта не залужава „Нищо друго, освен истината.”

\==

Анна Политковска е автор на няколко отличени книги за войната в Чечeния и режима на президента Владимир Путин. Няколко пъти е била участник в преговори за освобождаване на заложници, включително и в кризата „Норд-Ост” през октомври 2002 г., когато чеченски бунтовници взимат заложници в Московския театър. Политковска е била активен застъпник за правата на семействата на загиналите войници, прави разследвания на корупцията във военното министерство и в командването на руските федерални войски в Чечения.

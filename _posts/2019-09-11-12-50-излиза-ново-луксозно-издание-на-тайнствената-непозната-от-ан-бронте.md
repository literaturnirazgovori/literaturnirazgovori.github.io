---
layout: post
hidden: true
title: 'Излиза ново луксозно издание на "Тайнствената непозната" от Ан Бронте '
subtitle: >-
  Разказана с остроумие и ирония, историята на Хелин Грейъм пресъздава борбата
  на една жена за независимост и свобода на духа и скандализира Викторианска
  Англия
author: Antonia
image: /Uploads/tainstvenatanepoznata.jpg
category: newbooks
category2: ''
tags:
  - Ан Бронте
  - тайнствената непозната
  - хермес
  - роман
  - нова книга
schedule: ''
---
На 17 септември на пазара излиза луксозно ново издание на романа от Ан Бронте "Тайнствената непозната", скандализирал английското общество през XIX век. Изданието на "Хермес" е в превод на Христо Кънев (472 стр., 19,95 лв.).

\==

Гилбърт Маркъм е силно заинтригуван от Хелин Грейъм – красивата и тайнствена млада жена, която наскоро се е преместила в Уайлдфел Хол заедно с петгодишния си син. Той бързо й предлага своето приятелство, но когато резервираното й поведение и саможив характер стават повод за клюки сред местното общество, Гилбърт започва да се пита дали доверието му не е било прибързано. Едва когато Хелин му позволява да прочете дневника й, наяве излиза истината за един злощастен брак, от който тя е избягала, опитвайки се с всички сили да предпази детето си.

\==

Разказана с остроумие и ирония, историята на Хелин Грейъм пресъздава борбата на една жена за независимост и свобода на духа. 

\==

Ан Бронте е най-малката от трите сестри Бронте, които оставят траен отпечатък  върху консервативната английска литература. Родена е през 1820 г. в графство Йоркшир. Когато е на година и половина майка й умира и грижата за трите момичета – Ан, Емили, Шарлот и брат им Патрик, поема тяхната леля. 

\==

През 1845 г. сестрите решават да обединят творчеството си в обща книга и плащат за публикуването й. Но тъй като по това време не се гледа с добро око жената да се занимава с писане, те се представят под псевдоними – Кърър (Шарлот), Елис (Емили) и Актън (Ан) Бел. През 1846 г. са публикувани романите „Агнес Грей“ от Ан и „Брулени хълмове“ от Емили, а година по-късно - „Джейн Еър“ от Шарлот. 

\==

Първият роман на Ан е по-слабо посрещнат, но вторият става събитие, което преобръща представите за съвременна литература. „Тайнствената непозната“ е публикуван в края на юни 1848 г. и само за шест седмици тиражът се изчерпва. Смятан е за един от първите феминистични романи. За първи път ролята на жената е разгледана в друг контекст – тя е видяна като независима, способна да вземе живота си в свои ръце. Това твърдение е шокиращо за Викторианска Англия като освен, че е в противоречие с общоприетите норми на поведение, престъпва и законите от това време. Критиките към произведението не са малко, което принуждава Ан да се обоснове за причините за написването на романа и да включи обръщението си във второто издание.

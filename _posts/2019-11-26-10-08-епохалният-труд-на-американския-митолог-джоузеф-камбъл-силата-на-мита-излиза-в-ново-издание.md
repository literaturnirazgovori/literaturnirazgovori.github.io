---
layout: post
hidden: false
title: >-
  Епохалният труд на американския митолог Джоузеф Камбъл "Силата на мита" излиза
  в ново издание
subtitle: >-
  Ученият изследва и тълкува митовете, техните образи и сюжети, функциите им в
  различните култури, като ги съпоставя и подрежда в контекста на духовното
  развитие на човечеството във всяко едно кътче на планетата
author: Antonia
image: /Uploads/silatanamita.jpg
category: newbooks
category2: ''
tags:
  - Джоузеф Камбъл
  - Силата на мита
  - сиела
  - нова книга
  - митове
schedule: ''
---
Епохалният труд на американския митолог Джоузеф Камбъл „Силата на мита” излиза в ново издание с твърди корици, непоказвани до момента у нас илюстрации и логото на „Сиела”, както и в превода на Иглика Василева.

\==

Какво общо имат митовете с живота днес и дали тези прастари истории могат да ни помогнат да заживеем в хармония със заобикалящата ни действителност? Именно мита и неговата роля в различните култури разглежда Джоузеф Камбъл (1904 – 1987 г.) в разговора си с Бил Мойърс, предаден в книгата. 

\==

Ученият изследва и тълкува митовете, техните образи и сюжети, функциите им в различните култури, като ги съпоставя и подрежда в контекста на духовното развитие на човечеството във всяко едно кътче на планетата. В хода на разговора Камбъл разглежда ролята на митологията от предмодерните общества до наши дни, както и как изкуството черпи от този вечен извор на мъдрост. 

\==

„Силата на мита” е вечна книга, която преминава отвъд значението на думите и вдига завесата, криеща истинската същност на човека. Toва е невероятен и жизнеутвърждаващ разказ за етапите на развитието на човешката цивилизация без аналог.

\==

_И раят, и адът са в нас, и всички богове също са в нас. Ние носим в себе си всички богове, всички небеса, всички светове. Те представляват уголемени съновидения, а съновиденията са проявления в образ на енергиите в нашето тяло, които са в конфликт. Това представлява митът._

\==

_Митът е проявление на енергите на различните органи в нашето тяло, които са в конфликт помежду си, под формата на символичен или метафоричен образ._

\==

_В теб е стаено нещо, което знае кога си в центъра, кога си на прав път и кога на погрешен. Щом свърнеш от правия път, за да печелиш пари например, животът ти губи смисъл. А ако останеш в центъра, на правия път, макар и да мизерстваш, пак ще бъдеш щастлив._

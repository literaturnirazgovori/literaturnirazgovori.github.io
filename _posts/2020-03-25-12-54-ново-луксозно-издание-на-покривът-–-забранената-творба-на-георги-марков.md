---
layout: post
hidden: false
title: 'Ново луксозно издание на "Покривът" – забранената творба на Георги Марков '
subtitle: >-
  Романът, предрекъл неизбежното сриване на тоталитарния свят и забранен за
  издаване през 1964 г., излиза с логото на издателство "Сиела"
author: Antonia
image: /Uploads/pokrivyt.jpg
category: newbooks
category2: ''
tags:
  - нова книга
  - роман
  - Георги Марков
  - Покривът
  - Сиела
schedule: ''
---
Забранен през 1964 г. и пресъздаващ ужасна трагедия, разтърсила един български град през 1956 г., „Покривът“ от големия български писател, драматург и журналист Георги Марков се появява за пръв път едва през 2007 г., благодарение на редакторския труд на Цвета Трифонова.

\==

В началото на 2020 г. книгата излиза отново в ново луксозно издание с корицата на Дамян Дамянов и предговори на Светлозар Игов и Цвета Трифонова.

\==

„Покривът“ е един от най-силните романи на талантливия български писател дисидент, който, макар и да звучи антиутопично, създава ярък портрет на българското общество по време на тоталитарния режим и разкрива реалните отношения между хората и властта през 50-те години на миналия век.

\==

Когато гигантският покрив на новостроящ се цех в бъдещия металургичен завод „Ленин“ в Перник се срутва и погубва работниците, които в този момент са под него и върху него, тази наглед възможна по всяко време случка се превръща в катализатор на яростния сблъсък между светлите идеали и мрачната реалност.

\==

На страниците на своя роман Георги Марков, който по това време е в града в командировка и става свидетел на катастрофата и на спасителните операции, успява да направи безмилостна дисекция на комунистическото общество, която не скрива нито режима на терор и страх, нито изкривяването на истината от страна на партията.

\==

През пречупените съдби на хората, идейния фанатизъм, недоверието и лъжите, които разяждат основите на Покрива, книгата се превръща в първата българска творба, която въвежда  социалната проблематика като тема в родната литература от втората половина на миналия век и може би е вдъхновила други автори като Богомил Райнов и Блага Димитрова.

\==

„Покривът“, обречен да падне, още преди да е завършен, остава най-силният зов срещу всеки зловещ социален експеримент, подкопаващ морала и човешкия дух.

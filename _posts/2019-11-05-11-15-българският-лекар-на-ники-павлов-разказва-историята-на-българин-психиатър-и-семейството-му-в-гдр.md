---
layout: post
hidden: false
title: >-
  "Българският лекар" на Ники Павлов разказва историята на българин психиатър и
  семейството му в ГДР
subtitle: >-
  Ники Павлов, дъщеря на българин и германка, е родена през 1964 г. в ГДР. Това
  е първият й роман, преведен на български
author: Antonia
image: /Uploads/bylgarskiqtlekar.jpg
category: newbooks
category2: ''
tags:
  - българският лекар
  - Жанет 45
  - нова книга
  - роман
  - Ники Павлов
schedule: ''
pageviews: 70
---
В началото на 60-те години на ХХ век един млад българин отива като психиатър в ГДР с надеждата, че там ще си намери късмета. Среща Розе, безгрижно и търсещо приключения момиче. Женят се по любов и Розе тръгва след Ванчо за България. Но не издържа дълго. Двамата се връщат в ГДР, където се ражда дъщеря им Нели. 

\==

Насред лишената от свобода система на ГДР те успяват да създадат свой малък, почти здрав свят. Почти здрав, тъй като гневът в душата на Ванчо, меланхолията му, склонността му към алкохола помрачават щастието им. Режимът на комунистическата партия засилва натиска си върху българския лекар и семейството се вижда принудено да предприеме дръзко бягство. 

\==

Новото начало на Запад е многообещаващо. Но дали ще успеят да прогонят демоните от миналото? Десетилетия по-късно дъщерята Нели се връща назад по оставените следи: що за човек е бил баща й, от когото тя цял живот се е страхувала и когото в същото време така много е обичала?

\==

"Българският лекар" (в превод на Жанина Драгостинова) е книга за загубата на родината и новото начало, за изтикването на миналото и спомените за него, за семейните раздори и сдобряването и за мощта на чувствата.

\==

**Ники Павлов**, дъщеря на българин и германка, е родена през 1964 г. в ГДР. Когато е 13-годишна, семейството й бяга на Запад. Ники Павлов следва в Мюнхен политически науки, славистика и най-нова история. Работила е като преподавател по политология, пресаташе на политически формации, репортер в пресата, редактор и сценарист в телевизията. В момента живее със съпруга си и трите им деца в Берлин, където работи като автор, журналист и предприемач. 

\==

Ники Павлов е автор и на романа „Жената в кибритената кутийка“ (2007) и новелата „По-късно животът ще е хубав“ (2010). „Българският лекар“ е първият й роман, преведен на български език.

\==

**Премиери:**

\==

Пловдив: 6 ноември 2019 (сряда), 19:00, Vintage House, в Дом на културата "Борис Христов"

София: 7 ноември 2019 (четвъртък), 18:30, Галерия Credo Bonum, ул. Славянска 2

Монтана:  8 ноември 2019 (петък), 13:30, Градска галерия "Кирил Петров"

\==

**Отзиви:**

\==

Бащата на Ники – доктор Павлов (в романа доктор Николов) става психиатър, работи първо в ГДР, където се ражда самата тя, после в Западна Германия. Романът е както родова история, така и движение из празните полета на една ненаписана сравнителна история на европейската психиатрия. В този смисъл той по нов начин подрежда представите ни за света, в който сме отрасли, с неговите идеи за здраве, тяло и дух. Именно днес, в травмираното ни настояще, романът може да се чете както през важните си психиатрични отклонения и описания, така и като роман за възможността да има оздравяване, независимо от травмата и въпреки невъзможния триумф. — Диана Иванова, вестник Култура

\==

Роман за нашето столетие. — Петър Клаус, Културрадио, Берлин-Бранденбург 

\==

Нейната тема е бягството… Ники Павлов пресъздава в книгата си България от 60-те години, живота в ГДР и ситуацията в психиатричните клиники там, също както и атмосферата в Западна Германия през 70-те. Прави го така добре и така прецизно, че петстотинте страници не доскучават и не омръзват. — Доротее Нолте, Дер Тагесшпигел 

\==

Всички ние имаме родители. Те също имат своите родители – и всички те ни завещават една раница, с която да вървим през живота. В най-добрия случай можем да спрем и да погледнем какво има вътре. — Ники Павлов

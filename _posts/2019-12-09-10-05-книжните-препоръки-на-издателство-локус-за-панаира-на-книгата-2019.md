---
layout: post
hidden: true
title: Книжните препоръки на издателство "Локус" за панаира на книгата 2019
subtitle: >-
  Сред тях са "След това" на Ридиън Брук, "Часовете" на Майкъл Кънингам, "Как да
  спрем времето" на Мат Хейг, две биографии
author: Antonia
image: /Uploads/kak-da-sprem-vremeto.jpg
category: newbooks
category2: newbooks
tags:
  - Локус
  - препоръки
  - предложения
  - '2019'
  - панаир на книгата
schedule: ''
---
**"Часовете" на Майкъл Кънингам**

\==

Поетична, емоционално заредена, напоена с осезаемост проза, многопластова интерпретация на романа на Вирджиния Улф "Мисис Далуей", донесла на автора награда "Пулицър".

\==

**"Невромантик" на Уилям Гибсън**

\==

Определян като „бащата на киберпънк движението“ и като "пророк на модерната епоха" Уилям Гибсън печели три от най-големите награди за научна фантастика – "Хюго", "Небюла" и "Мемориалната награда на Филип Дик" още с дебютния си роман "Невромантик" - първият напълно съзнателен поглед към дигиталното бъдеще на човечеството. Зашеметяващо видение, което предизвика цяло поколение читатели да преосмислят виждането си за технологиите и самите себе си. Предсказание, което промени завинаги измеренията на въображението ни и начина, по който говорим и мислим.

\==

**"Как да спрем времето" на Мат Хейг**

\==

Увлекателен, динамичен, духовит роман, роман-въртележка за един необичаен пътешественик, разтегнат в пространството и времето – пътешественик, който не само се мести от място на място и от епоха в епоха, но пътува и до най-отдалечените кътчета на душата си в търсене на истинската си същност. Щедър, оригинален роман за изгубването и намирането на себе си, неизбежността на промяната и как можем да намерим щастието, ако разполагаме с достатъчно време да се научим.

\==

**"Ферари" на Брок Йейтс**

\==

Изчерпателна и провокативна биография, в която журналистът Брок Йейтс се е опитал да обрисува възможно най-точен, непредубеден и безпристрастен портрет на Енцо Ферари - обикновен човек от Модена, успял да си изгради образ на свръхчовек сред своите ревностни почитатели и превърнал се в минииндустрия след смъртта си.

\==

**"Дейзи Джоунс & The Six" на Тейлър Дженкинс Рийд**

\==

Незабравим роман, проследяващ изключителната история на една от най-големите групи през седемдесетте. Със затварянето на последната страница ще ви се прииска да си пуснете песните им.

\==

**"След това" на Ридиън Брук**

\==

Вълнуващ роман, пропит с тъга и недоверие, човещина и надежда. История за последствията от войната, представени през погледа на две обикновени семейства, доскоро стояли от двете страни на фронта. История, която събира под един покрив победители и победени. История за любов, която се поражда, когато преминеш отвъд границата на отчаянието и скръбта.

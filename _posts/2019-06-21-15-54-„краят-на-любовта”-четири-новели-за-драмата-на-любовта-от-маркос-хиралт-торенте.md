---
layout: post
hidden: false
title: >-
  „Краят на любовта” - четири новели за драмата на любовта от Маркос Хиралт
  Торенте
subtitle: >-
  Маркос Хиралт Торенте е един от най-големите испански писатели днес, носител
  на Националната награда за литература на Испания и на италианската „Стрега“
  (за която победи в конкуренция с номинирания български писател Георги
  Господинов)
author: Antonia
image: /Uploads/kraqtnalubovta.jpg
category: newbooks
tags:
  - Персей
  - ''
schedule: ''
redirect_from: >-
  /newbooks/2019/06/20/19-46-краят-на-любовта-четири-новели-за-драмата-на-любовта-от-маркос-хиралт-торенте
---
Любовта е най-красивото, но понякога тъжно и болезнено чувство. Кога любовта бяга от сърцата ни или ние се отдалечаваме от нея? Кога се къса нишката на й и защо, веднъж прекъсната, тя не може да бъде повече възстановена?

\==

За това разказва в книгата си „Краят на любовта” Маркос Хиралт Торенте (изд. "Персей"), един от най-големите испански писатели днес, носител на Националната награда за литература на Испания и на италианската „Стрега“ (за която победи в конкуренция с номинирания български писател Георги Господинов). Книгата включва четири новели.

\==

Героите са на различна възраст, с различен социален статус, но с еднакви драматични съдби. Болката им е обща – трайно и безвъзвратно изгубена любов. Авторът насочва вниманието си върху вечно съществуващите житейски проблеми, поставя множество въпроси, които всеки човек поне веднъж си е задавал. Защо често във взаимоотношенията между влюбените има разногласия и в един момент любовта отлита, като оставя след себе си празнота, мъка, страдание и объркване… Героите се лутат и търсят изход в един безкраен лабиринт, искат да избягат от действителността и да намерят своя остров на щастието.

\==

Мъж и жена отиват на отдалечен остров край бреговете на Африка и връзката им е разрушена от объркващата среща с друга двойка. Младеж, привлечен от своята братовчедка и нейния съпруг, става свидетел как любовта изстива между тях, но те остават нейни пленници цял живот. Целомъдрената, но всепоглъщаща любовна връзка между момче с неспокоен дух и богато момиче оставя белег, който никога не може да бъде излекуван. Синът на разведени родители се опитва напразно да ги събере, преди да осъзнае защо не може. 

\==

В „Краят на любовта” Хиралт Торенте изгражда хипнотични драми от малките, но настъпващи недоразумения, които оформят нашия живот. Изящен стилист, с изключителен психологически усет авторът умело прониква в човешката душа и с малко, но точно подбрани думи описва преживяванията, вълненията и мислите на хора, загубили най-ценното в живота си.

---
layout: post
hidden: false
title: '"Конференцията на животните" от Ерих Кестнер вече и на български'
subtitle: >-
  Книгата е написана през 1949 г., непосредствено след Втората световна война,
  но и днес звучи като страстен апел за правата на децата, срещу насилието,
  глупостта и политическото невежество
author: Antonia
image: /Uploads/konferenciatanajivotnite.jpg
category: newbooks
tags:
  - Ерих Кестнер
  - Колибри
  - конференцията на животните
  - деца
  - нова книга
  - роман
schedule: ''
redirect_from:
  - >-
    /newbooks/2019/05/20/12-02-конференцията-на-животните-от-ерих-кестнер-вече-и-на-български
---
Първото българско издание на „Конференцията на животните” от един от най-проницателните и популярни детски автори - Ерих Кестнер, вече е по книжарниците. Илюстрациите (почти толкова известни, колкото и самата история) са дело на талантливия художник и любимец на децата от цял свят Валтер Трир.

\==

„Конференцията на животните” (превод: Жанина Драгостинова, 96 стр., цена: 13 лв.) е написана през 1949 г., непосредствено след Втората световна война, но и днес звучи като страстен апел за правата на децата, срещу насилието, глупостта и политическото невежество. 

\==

Когато в един прекрасен ден лъвът Алоис, слонът Оскар и жирафът Леополд се срещат на чаша чай край езерото Чад в Северна Африка, те дълго мислят и заключават: светът на хората е несправедлив, а възрастните не могат да правят нищо друго освен революции, нови болести, глад и войни… Животните решават да организират конференция, за да помогнат на децата. Делегати от всички краища на планетата тръгват на път към Високата къща. Почетни гости са деца от петте континента. Но какво могат да сторят животните, че хората да ги чуят? 

\==

_Ерих Кестнер (1899–1974) е германски поет, белетрист, журналист, последователен пацифист и непримирим демократ. По време на нацисткия режим в Германия книгите му са забранени, а много от тях – публично изгорени._

\==

_Неговите романи за деца, сред които „Емил и детективите“, „Антон и Точица“, „Двойната Лотхен“, „Хвърчащата класна стая“, му донасят световна слава и го превръщат в любим писател на няколко поколения. Носител е на литературните награди „Ханс Кристиян Андерсен” и „Георг Бюхнер“._

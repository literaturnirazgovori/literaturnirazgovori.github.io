---
layout: post
hidden: false
title: Ново пълно издание на "Музика за хамелеони" от Труман Капоти пускат "Колибри"
subtitle: >-
  Тук има всичко: прозрения и спомени за велики люде и скромни труженици, стари
  вицове и свежи остроумия, пише сп. "Ню Репъблик"
author: Antonia
image: /Uploads/muzikazahameleoni.jpg
category: newbooks
tags:
  - Труман Капоти
  - книга
  - ново заглавие
  - роман
  - музика за хамелеони
pageviews: 29
---
Ново пълно издание на "Музика за хамелеони" от Труман Капоти пуска издателство "Колибри".

\==

Пет от тринайсетте литературни бижута в сборника с репортажи излизат на български език, след като са били спестени на родните читатели при първото издание от 1981 г. Причината е, че в тях се говори открито за секс, за хомосексуалността на автора, както и за някои неподходящи за времето си политически пристрастия.

\==

Този сборник е и внушителният предшественик на "Хладнокръвно", където повествователният талант на Капоти се разгръща до степен, която го превръща в родоначалник на ново литературно течение – художествената документалистика. 

\==

"Музика за хамелеони" ни среща с безупречно соанирана креолска аристократка, отпиваща деликатно абсент в елегантния си салон на остров Мартиника, със злостен убиец, изпращащ на бъдещите си жертви зловещи предупреждения под формата на миниатюрни ковчези, с достопочтен мъж от достопочтения щат Кънектикът, луд по дванайсетгодишно момиче, което дори не е виждал...

\==

Срещаме и самия Труман, който – независимо дали пуши в компанията на жената, която му чисти, или си разменя пикантни сексуални клюки с Мерилин Монро – си остава най-елегантният злобар и най-състрадателният автор, насочил поглед към обществената фауна на своето време.

\==

Неповторим стилист с уникална забавност на изказа, чист и спокоен, с несравним диалог, пише за разказите в. "Ню Йорк Таймс Бук Ревю". Тук има всичко: прозрения и спомени за велики люде и скромни труженици, стари вицове и свежи остроумия, добавя сп. "Ню Репъблик".

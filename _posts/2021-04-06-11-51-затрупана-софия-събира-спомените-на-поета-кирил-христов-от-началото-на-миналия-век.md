---
layout: post
hidden: false
title: '"Затрупана София" събира спомените на поета Кирил Христов от началото на
  миналия век'
subtitle: Книгата излиза под знака на издателство "Кръг" в навечерието на
  142-рата годишнина от обявяване на София за столица
author: Antonia
image: /Uploads/zatrupana-sofia_korica.jpg
category: newbooks
category2: ""
tags:
  - Кирил Христов
  - Затрупана София
  - нова книга
  - мемоари
  - Кръг
ozone-link: https://www.ozone.bg/product/zatrupana-sofiya/
schedule: ""
---
На 3 април отбелязваме 142 години, откакто през 1879 г. София е обявена за столица. Тази година празникът съвпада с излизането на ново луксозно издание на емблематичната книга „Затрупана София“, в която Кирил Христов споделя своите литературни и градски спомени. Логото на него е на издателство „Кръг“.

\==

В мемоарния си труд големият български интелектуалец рисува поетични картини на стара София от края на XIX и началото на XX век. Те ще се харесат особено много на жителите на града, които изпитват носталгия и сантимент по вида и атмосферата му от преди век – романтика, която изпълва въображението и все още витае по старите улици на столицата.  

\==

В „Затрупана София“ поетът и писателят описва в неподражаемия си стил духа на столицата. Той разхожда читателя през една навъобразима приказка от автентични гледки и места – част от тях са отдавна изчезнали, но други софиянци ще разпознаят веднага. Авторът ни среща и с най-изтъкнатите личности от миналата епоха, с които самият той е общувал всекидневно. 

\==

Какво е усещането балкончето на Иван Вазов да гледа към прозореца ти, да гостуваш на Петко Каравелов или да другаруваш с Алеко Константинов и Пенчо Славейков? Всичко това е разказано с лекота, която носи чувството, че всички те – лицата, чиито имена днес носят самите улици, все още се разхождат по паветата им. 

\==

Кирил Христов пише „Затрупана София“ почти непосредствено преди смъртта си през 1944 г., а спомените му започват през един „горещ юлски ден на 1889 година“. По този начин за днешния читател се създава вълнуваща триизмерност на времето и пространството между страниците на книгата, която се допълва от оригиналния й дизайн. Оформлението на новото издание е на художничката Капка Кънева.

\==

Повече за автора:

\==

Когато питали Кирил Христов (1875 – 1944) каква е неговата професия, той шеговито отвръщал да прочетат името му наобратно. Той обаче е не само лирик, но и блестящ белетрист, преводач, драматург, общественик. Живее в Триест, Неапол, Лайпциг, Йена, Прага. През Балканската, Междусъюзническата и Първата световна война е военен кореспондент. Съвременниците му го описват като противоречива фигура, но и като творец, приживе признат за класик.

\==

Христов е един от най-цензурираните писатели на времето си. Това, което от българските издания се възприема като скандално в съчиненията на Вазов, Яворов, Величков и Пенчо Славейков, при Кирил Христов е норма.
---
layout: post
hidden: false
title: Ново издание на "Следите остават" и "Произшествие на тихата улица"
subtitle: >-
  Два от най-обичаните детски романи на Павел Вежинов се появяват в корица на
  Дамян Дамянов и в луксозно издание с меки корици на "Сиела"
author: Antonia
image: /Uploads/slediteostavat.jpg
category: newbooks
category2: ''
tags:
  - следите остават
  - произшествие на тихата улица
  - Павел Вежинов
  - нова книга
  - детски
  - Сиела
schedule: ''
pageviews: 56
---
„Следите остават” и „Произшествие на тихата улица” – два от най-обичаните детски романи на Павел Вежинов излизат в ново луксозно издание с меки корици на „Сиела” с илюстрации на Дамян Дамянов.

\==

В едни други, по-различни и вече почти невъобразими времена децата нямат смартфони, нито следят в захлас новите интернет знаменитости. Те са на улицата, увлечени в своите въображаеми игри – и понякога попадат в съвсем истински приключения, като стават главните герои в тях.

\==

Първото издание на „Следите остават“ се появява през далечната 1954 г. Това се оказа произведението на Павел Вежинов с най-голям тираж – почти 400 000 на български език. Ако се допълнят и тиражите на преводите, а само на руски официалните екземпляри са над 130 000, то броят на читателите се оказва неизмерим.  Две години след появата му романът оживява и в незабравимата едноименна екранизация на режисьора Петър Б. Василев.

\==

„Произшествие на тихата улица” е другият приключенски роман от талантливия  писател, който развълнува сърцата на хиляди деца още с публикуването си. В един юлски ден едно дете изчезва мистериозно, а догадките какво се е случило с него развихрят въображението на неговите приятели. И загадката трябва да се реши както от тях, така и от властите, които не могат да си позволят просто така деца да изчезват.

\==

И дори и всичко да се променя, а поколенията да идват и да си отиват, едно си остава същото – „поривите на младите хора към изява и подвизи”. „Следите остават” и „Произшествие на тихата улица”  будят именно онова желание за дръзки приключения. 

\==

_„Следите остават“ е една от книгите, които съм писал с най-голяма обич и увлечение. Когато работех над нея, си спомнях за моите детски и юношески години, през които за мене бе истински празник, ако намерех някоя книга със странни и интересни приключения. Но това бяха творби от чужди автори, в тях се описваше чужд за нас живот. А защо в нашата нова литература да няма такива интересни и занимателни книги? Нима те не могат да възпитават младия читател? -- _Павел Вежинов

\==

_„Идеологическият фон не може да бъде изтрит, но центърът на всичко е Приключението – това Приключение, към което всички деца се стремят и измислят, независимо дали става дума за разбойници, пирати, шпиони, диверсанти, престъпници, бандити… След толкова години на мен отново ми беше забавно. Дано така е и за съвременните читатели.”_-- Павлина Делчева-Вежинова

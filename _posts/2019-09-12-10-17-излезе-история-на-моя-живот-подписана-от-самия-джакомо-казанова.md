---
layout: post
hidden: false
title: 'Излезе "История на моя живот", подписана от самия Джакомо Казанова'
subtitle: >-
  Редактор на изданието е Жан-Мишел Гардер. То предлага на българския читател
  някои от най-смайващите и любопитни епизоди от бурния живот на прословутия
  венецианец за пръв път в превод от оригинала на френски език
author: Antonia
image: /Uploads/istoriya-na-moya-jivot.jpg
category: newbooks
category2: ''
tags:
  - Джакомо Казанова
  - история на моя живот
  - нова книга
  - роман
  - мемоари
  - Колибри
schedule: ''
redirect_from:
  - >-
    /newbooks/2019/09/09/12-26-излезе-история-на-моя-живот-подписана-от-самия-джакомо-казанова
---
Излезе от печат „История на моя живот“ (изд. "Колибри"), подписана от самия Джакомо Казанова - епикуреец, естет и непоправим съблазнител, една от най-забележителните фигури на европейския XVIII век. Редактор на изданието е Жан-Мишел Гардер.

\==

„История на моя живот“ (превод: Красимир Петров, цена: 20 лв., стр. 360) предлага на българския читател някои от най-смайващите и любопитни епизоди от бурния живот на прословутия венецианец за пръв път в превод от оригинала на френски език. 

\==

С разкрепостения си нрав Джакомо Казанова без съмнение е една от най-интригуващите фигури на европейския XVIII век, когато чрез словото и на дело са разчупени вековни догми и сексуалното престава да се свързва с греховното, а любовта се превръща в синоним на хармония между телесно и духовно. През целия си живот той следва едно единствено правило: да се наслаждава на всеки миг от отреденото му време на тази земя. 

\==

Именно този факт придава на неговите мемоари особена пикантност и ги превръща в любимо четиво на много поколения до ден днешен. Любопитните подробности, с които Казанова описва както срещите си с видни личности и владетели, така и любовните си похождения, превръщат автобиографията му в забележителна панорама на нравите през века на Просвещението, а безкомпромисната му самоирония ни кара да вярваме на всяка негова дума.

\==

През октомври българската публика ще има възможност да се наслади на най-новата филмова адаптация, вдъхновена от историята на ненадминатия изкусител. Филмът „Казанова, последна любов” на режисьора Беноа Жако (с Венсан Линдон, Стейси Мартин и Валерия Голино) е част от конкурсната програма на CineLibri 2019.

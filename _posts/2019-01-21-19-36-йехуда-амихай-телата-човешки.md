---
author: Antonia
category: translations
hidden: false
image: /Uploads/yehuda_amichai.jpg
layout: post
pageviews: 57
subtitle: 'Превод: мой'
tags:
- Йехуда Амихай
- превод
- израелска поезия
- поезия
title: 'Йехуда Амихай: Телата човешки'
---

Телата човешки са различни едно от друго,

но всички души си приличат, изпълнени с ярки ползи

като летища.

Не ми давай душата си,

дай ми своето тяло, което никога няма докрай да позная,

дай ми съсъда, а не виното.

\==

Застани със мен на летищата,

дето болката от раздялата

е облечена в хубави думи,

като сирачета,

и храната и пиенето са скъпи,

ала евтини - хората и съдбата им.

\==

И един мъж говори по телефона,

и устата му пие скръб и любов от слушалката.

\==

И бели ръце като булки

имат тези, които плачат,

и ръце от прегръдки свободни -

какво ли ще правят на този свят?

\==

Нека душата ми умре с тялото.
---
layout: post
hidden: true
title: >-
  Антиутопия и пародия на утопичното в "Дискотека "Гогол" на естонеца Пааво
  Мацин
subtitle: >-
  Един джебчия с особени житейски възгледи, една очарователна джебчийка, няколко
  успели (или не толкова) музиканти, един антиквар-езотерик, една съдържателка
  на локал и няколко музейни служителки, както и, разбира се, самият Гогол, са
  сред основните поканени или въвлечени в приключението
author: Antonia
image: /Uploads/diskoteka-gogol.jpg
category: newbooks
tags:
  - Пааво Мацин
  - роман
  - нова книга
  - дискотека гогол
  - Парадокс
schedule: ''
---
Романът “Дискотека “Гогол” от Пааво Мацин е носител на Европейската награда за литература за 2016 г. и е сред редките творби на съвременен естонски автор, достигнали до българската публика. “Парадокс” са издателите му у нас. 

\==

Един джебчия с особени житейски възгледи, една очарователна джебчийка, няколко успели (или не толкова) музиканти, един антиквар-езотерик, една съдържателка на локал и няколко музейни служителки, както и, разбира се, самият Гогол, са сред основните поканени или въвлечени в приключението на “Дискотека “Гогол”. 

\==

Мястото на действието е естонският град Вилянди, където след опустошителна война с НАТО, имперска Русия е сложила край на естонската независимост, естонците са се превърнали в мижаво малцинство в собствената си родина, залята от преселници от Изтока, а шареното ново население е изключително криминално по своя характер. Паралелна реалност ли е това или близкото бъдеще?

\==

Пааво Мацин майсторски обединява историята, фантазията, алхимията, езотериката, миналите страхове и настоящите опасения на естонския народ. Читателите, които се осмеляват да експериментират с провокативни четива, ще се насладят на “Дискотека “Гогол” и вероятно биха потърсили и други творби на естонски писатели.

\==

_Пааво Мацин е роден през 1970 г. в Талин, а понастоящем живее в покрайнините на Вилянди – богат на история град, който вдъхновява неговото творчество и където се развива действието на “Дискотека “Гогол”. След като завършва естонския Теологически институт, Мацин започва работа като учител, а усетът му към литературата го превръща в уважаван литературен критик._

\==

_Прави първите си стъпки като писател в литературния кръг 14NÜ, а до 2004 г. е член и на естонския Съюз на писателите. Ранните си книги издава сам и в малък тираж. Те представляват своеобразен експеримент на форма и съдържание и въвеждат в естонския литературен живот нови или позабравени теми като алхимията, гаданието, мистиката и, разбира се, пародията с тях._

\==

_Една от тези теми, алхимията, представлява отдавнашен интерес за автора и заема важно място в творчеството му, още от първата му новела, “Доктор Шварц - дванадесет ключа към алхимията” (2011 г.), която е номинирана за естонската Държавна награда за култура през 2012 г. Втората му новела, “Синият пазач” (2013 г.), която пренася действието в Рига в условията на фантасмагорична гражданска война между жестоките обитатели на гетото Москова, превзели града, и храбрите отбранители, обединени в съпротивително движение, също е сред номинираните за наградата за културен принос за 2012 г._

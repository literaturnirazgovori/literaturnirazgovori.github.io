---
layout: post
hidden: false
title: 'Йехуда Амихай: Защото ще трябва'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
category2: ''
tags:
  - Йехуда Амихай
  - превод
  - поезия
schedule: ''
---
 Защото ще трябва да започна да те помня

когато някой друг започне да те открива:

меката вътрешност на бедрата ти над чорапите

и когато се смееш, например.

Проявяване на първи снимки за бъдещите му мечти.

\==

Защото ще трябва да те забравя

когато някой друг започне да те помни

след други, почнали да те откриват.

\==

Защото животът ми е голо цвете с отскубнати

листчета от обича ме, не ме, обича ме, не ме, обича.

\==

И да съм сам е да съм там където заедно

никога не сме били, и да съм сам е

да забравя себе си: да искам да платя за двама на шофьора

докато всъщност пътувам един.

\==

Сега ще покрия огледалото както сторих със снимките ти

и ще си легна. Птици ще долетят

да кълват плътта на съня ми.

Кучета ще ближат кръвта ми отвътре.

Но отвън нищо няма да проличи.

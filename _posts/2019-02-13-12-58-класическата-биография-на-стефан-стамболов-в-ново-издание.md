---
layout: post
hidden: false
title: Класическата биография на Стефан Стамболов в ново издание
subtitle: >-
  Британският журналист и дипломат Ардърн Джордж Хюлм Биман е личен приятел на
  Стефан Стамболов и автор на неговата първа биография, написана още преди
  смъртта на българския министър-председател и допълнена веднага след това
author: Antonia
image: /Uploads/stambolovbio.jpg
category: newbooks
tags:
  - Стефан Стамболов
  - Биман
  - биография
  - нова книга
  - книга
  - Сиела
---
Класическата биография на големия български държавник Стефан Стамболов се появи в ново издание на изд. "Сиела".\
Предговорът е на проф. Михаил Неделчев, а корицата е дело на Дамян Дамянов. 

\==

Британският журналист и дипломат Ардърн Джордж Хюлм Биман е личен приятел на Стефан Стамболов и автор на неговата първа биография, написана още преди смъртта на българския министър-председател и допълнена веднага след това, за да излезе през 1896 г. и да бъде преведена още в същата година на български.

\==

И до днес тази книга е основен източник на информация за изследователите на делото на Стамболов. Тя е и документ, свидетелстващ за сложната геополитическа обстановка на Балканите и в Европа в края на XIX и за голямото значение, което България и нейният амбициозен премиер са имали в играта на Великите сили.

\==

Биман описва ключовата роля на Стамболов за Съединението, в защита на княз Александър Батенберг, както и за избирането на княз Фердинанд и за неговото политическо оцеляване в началото на управлението му. Той проследява бързото развитие на младото княжество и грубите опити за вмешателство в неговата политика от страна на Великите сили и най-вече на Русия.

\==

Тази книга обаче е и един дълбоко личен и изпълнен с горчивина разказ на автора за неговия приятел и за начина, по който историческите обстоятелства са довели до възхода му, до големите му постижения, но и до катастрофалното му падане от власт и последвалото го убийство.

---
author: Antonia
category: translations
hidden: false
image: /Uploads/yehuda_amichai.jpg
layout: post
pageviews: 55
subtitle: 'Превод: мой'
tags:
- Йехуда Амихай
- поезия
- израелска поезия
- превод
title: 'Йехуда Амихай: Направихме го'
---

Направихме го пред огледалото

и в светлината. Направихме го в мрака,

водата и високата трева.

\==

Направихме го в чест на човека

и в чест на звяра, и в чест на Бога.

Но те не искаха да ни знаят,

те вече бяха виждали такива като нас.

\==

Направихме го с въображение и цвят,

с преплитане на червеникава и кафява коса,

с трудни, изглаждащи

движения. Направихме го

като колела и божествени творения

и със замаха на пророците в колесница.

Направихме го на шест крила

и на шест крака.

\==

Но небесата

бяха твърди над нас

както бе твърдта на лятото под двама ни.
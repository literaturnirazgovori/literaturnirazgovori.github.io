---
layout: post
hidden: false
title: 'Ели Елиаху: Дори за една нощ'
subtitle: 'Превод: мой'
author: Antonia
image: /Uploads/elieliahu.jpg
category: translations
tags:
  - Ели Елиаху
  - превод
  - израелска поезия
  - поезия
pageviews: 24
---
Няма да си спомняш нищо за тази нощ,

нито люлката на ръцете ми,

които те носеха както гласът

носи ехото,

нито нямото

упорство на нозете ми, които крачеха

из стаята с решимост

за самоубийство, нито лампената светлина

легнала върху лицето ти, нито шепота

на любовта, с който омайвах ухото ти

докато се успокои и заспи.

\==

Няма да си спомняш нищо от това,

но вече през остатъка

от живота си ще търсиш

единствената душа

на света, която ще

се прилепи към тебе

както аз.

\==

Дори за една нощ.

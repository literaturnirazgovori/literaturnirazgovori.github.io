---
author: Antonia
category: translations
hidden: false
image: /Uploads/elieliahu.jpg
layout: post
pageviews: 26
subtitle: 'Превод: мой'
tags:
- Ели Елиаху
- превод
- израелска поезия
- поезия
title: 'Ели Елиаху: Дори за една нощ'
---

Няма да си спомняш нищо за тази нощ,

нито люлката на ръцете ми,

които те носеха както гласът

носи ехото,

нито нямото

упорство на нозете ми, които крачеха

из стаята с решимост

за самоубийство, нито лампената светлина

легнала върху лицето ти, нито шепота

на любовта, с който омайвах ухото ти

докато се успокои и заспи.

\==

Няма да си спомняш нищо от това,

но вече през остатъка

от живота си ще търсиш

единствената душа

на света, която ще

се прилепи към тебе

както аз.

\==

Дори за една нощ.
---
layout: post
hidden: false
title: Новият роман на Захари Карабашлиев "Опашката" излиза на 8 февруари
subtitle: >-
  „Опашката” (Сиела, 2021) съчетава в себе си елементи на дистопичната
  фантастика, любовния романс, политическата сатира и драмата на абсурда
author: Antonia
image: /Uploads/opashkata.jpg
category: newbooks
category2: ''
tags:
  - Опашката
  - Захари Карабашлиев
  - Сиела
  - роман
  - нова книга
ozone-link: 'https://www.ozone.bg/product/opashkata-meki-koritsi/'
schedule: ''
pageviews: 122
---
На 8 февруари в две издания, с твърди и с меки корици, излиза „Опашката“ – новият роман на Захари Карабашлиев, автор на „18% сиво“ и „Хавра“. 

\==

„Опашката” (Сиела, 2021) съчетава в себе си елементи на дистопичната фантастика, любовния романс, политическата сатира и драмата на абсурда и представлява увлекателно, но и проникновена притча за покварата на властта, за характера на доброто и злото, за любовта и свободата, за покварата и измамната сила на илюзиите, обещават издателите.

\==

Захари Карабашлиев пренася читателя в съвсем близкото (възможно) бъдеще. Любовта между героите Невена и Павел е непоклатима и когато той ѝ предлага да свържат живота си завинаги, изглежда, че най-хубавите им дни предстоят. Същата нощ обаче Павел открива, че докато годеницата му е била в командировка, необяснимо как ѝ е пораснала опашка. Съвсем истинска опашка, за която любимата му отказва да говори.

\==

Междувременно той получава и неочаквано предложение – да се включи като кандидат в предстоящите президентски избори. Изкушен да приеме и да поведе страната към нов ред, Павел трябва да направи съдбовни избори. А всяко решение носи своето последствие...
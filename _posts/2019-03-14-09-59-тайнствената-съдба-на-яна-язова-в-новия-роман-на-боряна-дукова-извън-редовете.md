---
layout: post
hidden: false
title: >-
  Тайнствената съдба на Яна Язова в новия роман на Боряна Дукова "Извън
  редовете"
subtitle: >-
  Книгата е резултат от тригодишно проучване на мистерията около живота и
  творчеството на „поетката“, чийто глас разказва от първо лице за личния ѝ път,
  белязан от професор Александър Балабанов
author: Antonia
image: /Uploads/izvynredowete.jpg
category: newbooks
tags:
  - Боряна Дукова
  - Яна Язова
  - извън редовете
  - биография
  - нова книга
  - роман
  - Ентусиаст
schedule: ''
---
Новият роман на Боряна Дукова „Извън редовете“ (изд. „Ентусиаст“) проследява тайнствената съдба на една от най-популярните български писателки преди 1944 г. Книгата е резултат от тригодишно проучване на мистерията около живота и творчеството на Яна Язова. Гласът на „поетката“ разказва от първо лице за личния си път, белязан от професор Александър Балабанов. 

\==

Талант, любов и скандали са в началото на тяхната история, последвана от творческата изолация на Язова след 9 септември. Творбите й, чиито оригинали изчезват, отшелническият й живот и странните обстоятелства около смъртта й пораждат разследване, в което главен герой е може би нейният собствен син.

\==

Яна Язова е истинска литературна звезда – наричат я „детето чудо на българската литература“, „скандално млада“ и „скандално успяваща“. Името й ежедневно присъства в светските хроники, снимките й красят страниците на вестниците и списанията, а връзката й с 33 години по-възрастния от нея проф. Александър Балабанов е най-предпочитаната тема за разговор в софийските кафенета. 

\==

Скоро обаче от блясъка не остава и следа, а тя, след смъртта на всички свои близки, изоставена от доскорошни обожатели и почитатели, се превръща в най-самотния човек на света. „Вече никой не ме знае. Яна Язова днес е забравена“, казва тя на своя любим в един въображаем диалог.

\==

Историята в книгата се основава почти изцяло на публикувани материали, документи и писма. „Гласът на Яна Язова звучеше въздействащ и увличащ“, казва авторката Боряна Дукова. „Затова реших да я оставя да говори в първата част на романа.“ 

\==

Въпреки че част от написаното е художествена измислица, Дукова отбелязва, че злото съществува и след изчезването на ДС, е  живо и днес. „Не можах да го подмина на финала. И все пак, мракът винаги се вдига.“

\==

В романа проличава майсторството на Дукова да изгражда сюжети с криминална нишка, като един от добрите автори на криминални романи и трилъри у нас.

\==

**Премиерата на „Извън редовете“ ще се състои на 13 март от 19 ч. в „Книгата“/The Book на ул. „Георги С. Раковски“ №193.**

\==

![](/Uploads/boryanadukova.jpg)

Писателката Здравка Евтимова споделя за „Извън редовете“: „Това е топла, красива и човешка книга. Тя ни прави по-мъдри, тъжни, щастливо възвишени. Вглеждайки се в миналото, Боряна Дукова извайва бъдеще. Тя достига до същността на таланта, който е сплав от тъга, порив и безсмъртие!“

\==

Журналистът и писател Емил Андреев пък определя Боряна Дукова като една от най-успешните жанрови писателки на нашето време. Според него тя смело навлиза във водите на историческата фикция, за да създаде вероятно най-важната творба в досегашната си кариера. 

\==

_Боряна Дукова е преводач на Исабел Алиенде, Лаура Ескивел, Артуро Перес-Реверте, Хорхе Луис Борхес и др. През 2012 г. излиза първият й роман „Кървава малага“, през следващата – „Опасна монета“, а в края на 2014 г. – „Разкаянието на Диего“. В книгите си авторката вплита късчета от историята на България и Испания в съвременни сюжети с криминална нишка. Автор е и на сборника с разкази „Трилъри по женски“, книга, която я утвърждава като лицето на дамския психотрилър у нас. _

---
layout: post
hidden: true
title: '"Олив Китридж" - '
subtitle: сасфсаф
author: Antonia
image: /Uploads/olivkitridzh.jpg
category: bookreviews
category2: ""
tags:
  - Олив Китридж
  - Елизабет Страут
  - Кръг
  - роман
  - рецензия
  - ревю
ozone-link: https://www.ozone.bg/product/oliv-kitridzh/
schedule: ""
---
> *"Тя лежеше със затворени очи и през цялото й уморено същество преминаха вълни на благодарност и на съжаление. Представи си слънчевата стая, обляната в светлина стена, боровинките навън. Озадачаваше я този свят. Но не искаше още да го напуска."*

\==

"Олив Китридж" (Кръг, 2021) е от онези книги, за които не ти се пише, тъй като преживяването им е толкова плътно и самодостатъчно, че сякаш всичко вече е казано и няма какво повече да се философства. Една от книгите, за които си казваш: добре де, защо по нашите ширини не се пише така - семпло, но напоително, красиво, но без нито една излишна дума, проникновено, ала без грам претенция. Не е случайно, че издаденият през 2008 г. роман е отличен с "Пулицър", че през 2019 г. се сдоби с продължение (Olive, Again), а HBO засне минисериала с участието на неподражаемата Франсис Макдорманд, която така съвършено влиза в сложния образ и проблематичния характер на Олив.

\==

Макар вътре много често да се говори за самоубийство, романът на американката Елизабет Страут си остава апология под дълбоко прикритие на живота - живота, който въпреки разочарованията, загубите, невъзможностите и може би обсадата на всеобщото безсмислие, продължава да е място, което не искаме да напуснем дори в обрулената си от илюзии и надежди старост. Ако героиня като Олив, която е дотолкова наясно с неизбежната ентропия, че може да мине ако не за циничен песимист, то поне за здравомислещ реалист, е способна да изпита тази привързаност към съществуването *въпреки*, то какво остава за нас останалите.  

\==

Избирайки по-необичана жанрова рамка - роман в разкази, - Елизабет Страут проследява нехронологично втората половина от живота на пенсионираната учителка по математика в малкото провинциално градче Кросби по крайбрежието на Мейн. Въпреки че се съсредоточава върху традиционните й роли на съпруга, любовница, майка и вдовица, авторката успява да проникне във вътрешните основания на нейната трудна и неприветлива личност, да се спусне в нейния ангст, да сложи пръст в травмите и фрустрациите й отвъд почти враждебната защитна фасада. Това е направено както през съзнанието на Олив, която е протагонист в няколко от разказите, така и през погледа, който дават към нея избраните за главни герои жители на Кросби в останалите разкази, в някои от които Олив се появява само за кратко камео. Резултатът е сложен портретен пачуърк, постъпателно наслагване на кръпки, или по-скоро кадри, от различни ъгли до получаването на дълбоко панорамно изображение. 

\==

Чрез въпросните герои Олив е видяна и в амплоато си на обществена фигура в една тясна до задушност провинциална среда (която в български вариант за жалост като че ли не би звучала толкова надвременно и общочовешки). Романът улавя сложните взаимоотношения между извечната ни самота и неизбежните за човека връзки, в които е принуден да съществува. Повечето от останалите истории също се развиват на сцената на семейството, а ролите са тези на партньори, родители и деца, които обаче неминуемо пресичат пътя си с останалите в общността. Ето защо би било грешка да се съсредоточаваме единствено върху образа на Олив. Елизабет Страут дава достатъчно собствена плът на всички останали образи. Те не служат единствено за да дадат още една гледна точка върху характера на едноименната й героиня, а за да разкрият собствен свят на крехкост и падения, на надежди и копнежи, на слабости и страх.   

\==

И все пак е неизбежно да търсим обединяващия образ. Елизабет Страут е истински майстор в създаването на своята nonlikable героиня, превеждайки катарзисно читателя от съпротивата, неприязънта и дразнението, което изпитва към нея, през състраданието и вникването в основанията й, към приемането, емпатията и дори обичта към Олив. 

\==

Да, тя е недодялана и тросната, лишена от меките социални умения, които ни правят поносими, склонна на вмешателства в чуждите работи, директна, рязка и делова, когато се срещне с проблем или трагедия, никому "не цепеща басма", с нерафиниран речник, осъдителна и строга към близките си. Когато види паднал на земята възрастен мъж, тя ще попита "Умрял ли си", а на болното от анорексия непознато момиче ще изтърси "ама ти умираш от глад".   

И въпреки това - защото сме личности сложни, противоречиви - тя е способна на солидарност и помощ (когато разубеждава бивш свой ученик да отнеме живота си или с години се грижи за парализирания си съпруг), на толерантност (когато казва, че би обичала до болка сина си дори ако е гей) и на дълбока, макар и хладна и несантиментална, емпатия (когато се разплаква от вида на анорексичното момиче и я уверява, че в крайна сметка "всички изпитваме глад" - твърдение с почти екзистенциален, философски смисъл). Макар да изглежда себична, погълната от себе си, Олив върши дълга си в ущърб на себе си - тя така и не консумира възможността си да напусне семейството си и да се свърже със собствените си чувства, от които е почти патологично отчуждена. Вместо това тя  





рязка

abrupt ways she deals with tragedies
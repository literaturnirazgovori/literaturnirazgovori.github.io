---
layout: post
hidden: true
title: >-
  Рецензия: "Отклонения наесен", Чавдар Ценов - отклонението като път направо и
  навътре
subtitle: асдДад
author: Antonia
image: /Uploads/otklonenianaesen.jpg
category: bookreviews
tags:
  - Чавдар Ценов
  - отклонения наесен
  - Жанет 45
  - рецензии
schedule: ''
---
Отклонението е онова, което центрира и събира, основната спойка в сборника на Чавдар Ценов "Отклонения наесен". Петте разказа в книгата разчитат на него - на престъпването в забравеното или непознатото, на изненадващото обстоятелство, разсейването, колебанието, отстъплението, отделянето от правия път. Този "прав път" всъщност носи обратната конотация, за героите на Ценов той се е превърнал в удобната рутина, приспаната съвест, изгубената видимост на стъпките, онемелия вътрешен глас, недочутото сърце. 



Пукнатините, които се отварят в ежедневието на тези малки, обичайни, почти безлични хора, предизвикват течение, спускат ги във водовъртеж от спомени, чувства, носталгия и равносметки. Напомнят им за отклонението от самите нас, от предназначението и същността ни, namestwane

Ценов майсторски пресъздава ежедневното, битовото, дребното и държавното. Много от неговите герои като че ли носят нещо убито сиво, смачкано, кафкианско. А преображенията им напомнят на неговата метаморфоза. 

В първия разказ държавен служител на възраст, типичният порядъчен и изпълнителен екземпляр, изведнъж губи пътя към работа и започва да се лута, нещо повече - губи способността си да вижда нещо зад себе си, когато се обърне. Липса с огромно символно значение в сивия му живот, който споделя с майка си, живот, чиято епитафия би звучала "глътнали са го, изплюли са го". В своето сепване той предприема серия от необичайни за себе си действия, спира да разбира езика на хората, полазен е от многокрак мастикариум, среща първата си любов, бива нападнат и катастрофира в... птици. 

разсъждава за бюрокрацията и корупцията, за везните на темида и собствения си провал да се задоми. 





Във втория откраднотото колело на дъщеря му, предизвиква у критичен журналист разбуждане на собствените му спомени и съвест, докато разбере онова за гредата в собственото око, за онова, което ни се случва като наказание или поне покана за опомняне. В третия наказанието и отнемането като че ли са в самите нас, резултат на самопричиненото, забавеното, В него маргинална млада актира се опитва да се вживее истински в образа на бездомница, за който се подготвя, докато същевременно се опитва да си върне пропуснатия шанс за споделена любов. В четвъртия хитър и пакостлив общински секретар разбира драматичен начин какво е имал през цялото време буквално пред очите си и как се е опитвал да го компенсира липсата му. 



В последния възрастен мъж трябва да се сбогува вътрешно с внука си и да приема от една страна провала на обучението му в "патриотизъм" и евентуалното му заминаване за чужбина. 

В разказите на Чавдар Ценов има много актуалност, злободневност, материал от медийното и общественото пространство. Чрез вметки, лирически отклонения, разсъждения, спомени и реминисценции той дава израз на куп проблеми от дневния ред, който познаваме: абсурдната, раздута и неефективна администрация, социалната бедност, патриотарщината и имиграцията, проблема с бежанците, краха на КТБ, агресията на футболните агитки, неграмотността, състоянието на медиите, протестите и прехода като цяло, и т.н.

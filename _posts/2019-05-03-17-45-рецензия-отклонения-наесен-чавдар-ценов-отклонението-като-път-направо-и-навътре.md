---
layout: post
hidden: true
title: >-
  Рецензия: "Отклонения наесен", Чавдар Ценов - отклонението като път направо и
  навътре
subtitle: асдДад
author: Antonia
image: /Uploads/otklonenianaesen.jpg
category: bookreviews
tags:
  - Чавдар Ценов
  - отклонения наесен
  - Жанет 45
  - рецензии
schedule: ''
---
Именно отклонението е основната спойка, онова което центрира сборника на Чавдар Ценов "Отклонения наесен" (изд. "Жанет 45"). Петте разказа в книгата разчитат на него, на изненадващото обстоятелство или посока, на престъпването в забравеното или непознатото, на минутното разсейването, колебание, отстъпление и като цяло на неочакваното отделяне от "правия път". 

\==

Този "прав път" всъщност носи обратната конотация. За героите на Ценов той се е превърнал в удобната инерция, прагматичната рутина, приспаната съвест, изгубената видимост на стъпките, онемелия вътрешен глас, недочутото сърце. 

\==

Пукнатините, които сюжетите отварят в ежедневието на тези малки, обичайни, почти безлични хора, предизвикват течение, спускат ги във водовъртеж от спомени и чувства, носталгия и равносметки. Напомнят им за отклонението от самите нас, от предназначението и същността им. Предизивикват разтърсване, наместване, осъзнаване и възможност за промяна, докато още съществуват. Много от героите като че ли носят нещо убито-сиво, смачкано, кафкианско, а преображенията им напомнят на "метаморфозата" (в някои случаи авторът си служи дори с фантастичното, за да онагледи преобразяването на всекидневното). 

\==

Чавдар Ценов майсторски, с вътрешно, но достатъчно отстранено вглеждане и интелигентна ирония, пресъздава ежедневното, битово-административното, дребното, чиновническото, злободневното. 

\==

В първия разказ държавен служител на възраст, типичният порядъчен и изпълнителен екземпляр, изведнъж изгубва пътя към работата си, нещо повече - самата си способност да вижда каквото и да било зад себе си, когато се обърне и се опита да се върне назад. Липса с огромно символно значение в сивия му живот, който споделя с майка си, живот, чиято епитафия би звучала така: "глътнали са го, изплюли са го". В своето сепване той предприема серия от необичайни за себе си действия, взема си болнични, загубва се в пазар, спира да разбира езика на хората, полазен е от _многокрак мастикариум_, среща първата си любов, бива нападнат и катастрофира в... птици, докато не спира да разсъждава за бюрокрацията и корупцията, за везните на Темида и собствения си провал да се задоми и живее различно. 

\==

Във втория разказ откраднотото колело на дъщеря му предизвиква у критичен и самомнителен журналист разбуждане на собствената съвест, докато си спомня за "гредата в собственото око", и разсъждава за онова, което ни се случва като за наказание или поне като покана за опомняне. 

\==

В третия "наказанието" и отнемането, липсите и неосъщественостите, като че ли са производни на самите нас, на _неготовността_ ни, на самопричиненото от нас в нашата самоувереност. В него маргинална млада актира се опитва да се вживее истински в образа на бездомница, за който се подготвя, докато същевременно полага усилия да съживи пропуснатия шанс за споделена любов. 

\==

В четвъртия обигран и хитър общински секретар разбира по драматичен за него начин какво е имал през цялото време буквално пред очите си и си припомня начините, по които несъзнателно се е опитвал да компенсира липсата му. 

\==

В последния самотен възрастен мъж трябва да се сбогува вътрешно с внука си и да приема от една страна и провала на обучението в "патриотизъм", което е дал на момчето, и неговото евентуално заминаване за чужбина. 

\==

В разказите на Чавдар Ценов са болезнено злободневни, актуални, те буквално черпят материал от медийния поток и общественото пространство. Чрез вметки, лирически отклонения, разсъждения, спомени и реминисценции на героите си той дава израз на куп проблеми от дневния ред, който познаваме: абсурдната, раздута и неефективна администрация, социалната бедност, патриотарщината и имиграцията, проблема с бежанците, краха на КТБ, агресията на футболните агитки, неграмотността, състоянието на медиите, протестите и прехода като цяло, и т.н. В този смисъл той би бил четен най-добре от преките си съвременници. 

\==

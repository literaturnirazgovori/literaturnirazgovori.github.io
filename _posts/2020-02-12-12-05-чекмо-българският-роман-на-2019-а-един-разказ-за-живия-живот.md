---
layout: post
hidden: true
title: '"Чекмо" - българският роман на 2019-а: един разказ за "живия живот"'
subtitle: >-
  Чекмо е герой, който бих сложила в традицията на бай Славе на Милен Русков и
  дори (да, изкушавам се) на бай Ганьо. Най-голямото постижение на романа е
  езикът, който е буквално отделно живо същество
author: Antonia
image: /Uploads/chekmo.jpg
category: bookreviews
category2: ''
tags:
  - Чекмо
  - Момчил Николов
  - рецензия
  - роман
  - Сиела
schedule: ''
---
"Чекмо" е моят категоричен избор за български роман на 2019-а. Не направих класация в края на миналата година именно защото исках първо да прочета и него. Признавам си, че този избор може да не е "статистически" точен, тъй като все пак не съм изчела всичко българско, излязло през 2019 г., но пък със сигурност е литературен, а освен всичко останало - и емоционален, включително защото засяга времето, в което съм израснала. 

\==

"Чекмо" (изд. Сиела, 2019), чието действие обхваща пет години преди промените от 1989- година и пет години след тях, уж запълва съществуваща ниша - на романи, които осмислят близкото минало. Той обаче като че ли е изключение, преди всичко поради уникалната си гледна точка към тези събития. Тук жертвите и палачите са флуидни, а тонът е лишен от (мело)драма, от мрачна сериозност, от оплакване или обратното - от носталгия по онова време. Последните две, така типични за начина, по който съвременниците преживяват спомена си за онова време, са заменени от един възтържествуващ дух на виталност, будност, приемане, преминаване....

\==

Чекмо е герой, който бих сложила в традицията на бай Славе на Милен Русков и дори (да, изкушавам се) на бай Ганьо. 

Впрочем едноименният герой, както става ясно от множество интервюта с писателя (вкл. и от репортажи с прототипа), е реален човек и в този смисъл романът до голяма степен е нещо като свободна автобиография, доизмислена от Момчил Николов. Парадоксално, това е единственото, което като че ли смущаваше пълното ми наслаждение: фактът, че Чекмо не е изцяло гениален плод на творческото въображение на Момчил Николов, а така да се каже сам е подсказал сюжета. Най-малкото не вярвам в това, че достоверността на един роман се засилва от това, че то "наистина се е случило". Казвам го не като критика, разбира се, а просто за да уточня, че за мен автобиографичността няма добавена стойност за великолепието на този роман.



Най-голямото постижение на "Чекмо" за мен е езикът, той е буквално отделно живо същество. Налага се да използвам всичките си клишета: ярък, пластичен, актуален. Имаме превъзходно използване на жаргона (вкусен до пръсване), примесен с пародията на един по-висок регистър, и най-впечатляващото - вплитане на цели факти и културни реалии от онова време в самите изрази, което отменя - слава Богу - нуждата от разказването им по един досаден дидактичен начин, така типичен в други романи за въпросното време. Простодушен, картинен, политически некоректен. Момчил Николов, слава Богу, не е страдал от съображения как да обясни по учебен начин отминалия строй, след който ще са родени много от читателите му. Той като че ли е писал "Чекмо" за своето поколение, но го е направил по начин, който надявам се ще бъде разбираем без бележки под линия. Въпреки че много културни препратки просто ще останат неразбрани от по-младите и те няма да могат да се насладят със същата сила на общите спомени. 



Улични мъдрости, които със самия си тон незабавно биват пародирани и иронизирани, но тяхната житейска банална истина остава, без да дразни със сериозна проникновеност. 



Изкушавам се да нарека този роман приключенски, най-малкото поради богатата остросюжетност и непрекъснатите обрати, водещи до поредица от нови препятствия, преодолявания и открития. Не липсват и чудесата - чудодейни, близки до магическия реализъм моменти на съдбовно спасение, тип deus ex machina. Не случайно Момчил Николов вкарва героите си в метафорат за флипера: те са като изстреляни от съдбата топчета, които се въртят и блъскат, минават през всякакви лабиринти, криволичат и многократно сменят посоките си, докато се сблъскат едно с друго (както Чекмо и любимата му Теодора). 



Тежки теми като съдбата на спортистите, зараждането на организираната престъпност, Голямата екскурзия, ранната емиграция и тежкият живот на имигрантите, са представени леко, без драма, а напротив - с хумор, който лекува. Всъщност, "Чекмо" прави нещо нетипично - той почти слага знак за равенство между преди и след промените "и преди, и сега в България си е \*\*\*\** майката" - показва как и в НРБ, и в РБ действат сходни механизми на изнудване и принуда, на измама и алчност, на несвобода. Това прави невъзможни жалбите по едното или другото време.  



Чекмо разказва собствената си история от първо лице - историята на млада спортна надежда, хваната и изплюта от водовъртежа на промените, имала вземане даване с Държавна сигурност и лудницата, успяла по случайност да натрупа дисидентски актив, но и опит в хазарта и измамите още от късния соц, изкушен или по-точно притиснат да приеме парче от баницата, раздавана в тези първи години, емигрирала с първите вълни към Германия, срещнала любовта, преобразила го до честен и предприемач с неизтощима амбиция и въображение за бизнес и печалби, отново покорила света, този път в Нова Зеландия. Тарикат по някакъв наивен начин, добродушен измамник, уличен умник. Преди всичко това обаче е историята на един свободен дух, мечтател, който непрекъснато търси себеизява и не се страхува да пее извън общия хор и да не разчита на измамната сигурност. 





Впрочем този роман може да се чете и като любовен - за пробразяващата и вдъхновяваща сила на любовта - споделената, честната, заслужената. 



"Така че върви колкото се може по-дълго нагоре, и стигни колкото се може по-далече - така ще ти остане по-малко време за падане"



"живия живот"

"Мене животът ме влечеше, а не разни измислици и изгъзици". 



Спокойният, предначертан живот с правила и разписания не е за него. 



Той вярва, че всеки проблем има решение и за самосъжаление и депресия няма място. 



"В природата всичко е движение, вариант мирно, по средата няма



"Всичко трябваше да бъде необикновено, диво, откачено, едно голямо приключение, в което щяхме да се впуснем заедно."



"Трябва да се действа, да се търси, а не само да чакаш да ти дойде ей така от небето"

---
layout: post
hidden: false
title: 'Мемоарите на Тери Пратчет "Клавиатурна грешка" излизат на български '
subtitle: >-
  Неиздаваният досега сборник с есета проследява цялата писателска кариера на
  Тери Пратчет, а предговорът към изданието е написан от Нийл Геймън
author: Antonia
image: /Uploads/klaviaturnagreshka.jpg
category: newbooks
tags:
  - Тери Пратчет
  - клавиатурна грешка
  - есета
  - нова книга
schedule: ''
redirect_from:
  - >-
    /newbooks/2019/05/08/11-20-мемоарите-на-тери-пратчет-клавиатурна-грешка-излизат-на-български
pageviews: 22
---
С над 55 милиона продадени книги по света и преводи на над 36 езика, най-продаваният британски автор през 90-те години и създател на невероятния Свят на Диска – сър Тери Пратчет – със сигурност може да впечатли с личната си история дори Смърт. 

\==

На български език за пръв път излизат „щурите самостоятелни бележки под линия“ на сър Тери Пратчет за живота – със специалния предговор на неговия близък приятел, писателя Нийл Геймън („Американски богове“, „Од и ледените великани“, „Скандинавска митология“). 

\==

„Клавиатурна грешка“ е сборник с нехудожествени произведения, който разкрива истинското лице на „приветливия мъж с брада и шапка“. 

\==

Неиздаваният досега сборник проследява цялата му писателска кариера, от първия фенфикшън до създаването на любимата на поколения поредица за Света на Диска. В книгата ще се срещнете както с любими герои като Смърт, леля Ог и обитателите на Невидимия университет, така и с непознати като баба Пратчет – а също и с някои много особени размисли за любовния живот на Гандалф. 

\==

За книжарниците, драконите, писмата от феновете, сандвичите, инструментите на занаята и гнева към кола маската. За учебните дни, разранените колене, първата работа, тамяна, роботите християни и любимите книги, без да споменаваме орангутана. За болестта на Алцхаймер, кампаниите, противоречията и правото на достоен завършек. И най-вече за опитите да направиш много неща малко по-добри – дали на бялата страница, или в живота отвън, на улицата.

\==

С неуморно чувство за хумор Тери Пратчет – любител на шапки, книги и орангутани – говори за призванието си на писател и за каузите, изградили го като човек. И ни припомня, че понякога бесът и чувството за справедливост могат да те спасят дори и от лапите на смъртта.

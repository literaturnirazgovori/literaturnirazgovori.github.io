---
layout: post
hidden: false
title: Предложенията на издателство "Сиела" за Пролетния базар на книгата 2019
subtitle: >-
  Сред тях са продължението на "Пилето" от Уилям Уортън - "Ал", "Кратка история
  на Европа" от Саймън Дженкинс, „Аз, Клавдий” – класиката от Робърт Грейвс,
  „Дни и нощи с Judas Priest” от бившия китарист на групата Кей Кей Даунинг
author: Antonia
image: /Uploads/kradecutnapraskovi.jpg
category: newbooks
tags:
  - Сиела
  - предложения
  - Пролетен базар на книгата
  - '2019'
  - нова книга
schedule: ''
redirect_from:
  - >-
    /newbooks/2019/05/28/13-49-предложенията-на-издателство-сиела-за-пролетния-базар-на-книгата-2019
---
**„Ал” от Уилям Уортън **

\==

„Ал” е единствената книга на художника Алберт Уилям Дю Ейме (който пише под псевдонима „Уилям Уортън”), която до момента е била публикувана само на полски език и вероятно дори оригиналният ръкопис не е запазен. И именно това я прави толкова енигматична. Продължението на „Пилето” е книга, след която се лети по-лесно.

\==

**„Аз, Клавдий” – класиката от Робърт Грейвс**

\==

Безсмъртната творба на Робърт Грейвс връща читателя в първите години на Принципата през погледа на римския император Клавдий, а оригиналният и нестандартен подход на Грейвс превръща книгата в истински шедьовър.

\==

**„Дни и нощи с Judas Priest” от бившия китарист на групата Кей Кей Даунинг**

\==

Зад мемоарите „Дни и нощи с Judas Priest” се е скрила цялата история на хеви метъл музиката във Великобритания и Америка през втората половина на XX век. Кей Кей Данинг не спестява нищичко – от постоянните скандали около групата, през влизането на Дейв Холанд в затвора, спомените си за едно съдебно дело, което едва не слага край на съществуването на бандата, напускането на редица музиканти,  взаимните нападки, раздори и разбира се – последвалите събирания.

\==

**„Най-доброто от Джийвс и Устър“ от П.Г. Удхаус**

\==

Три от най-смешните романи на П.Г. Удхаус за Джийвс и Устър, пура, чаша портвайн и сте готови за ранна почивка. В света на Удхаус е винаги лято така или иначе.

\==

**„Кратка история на Европа” от Саймън Дженкинс **

\==

Ценно издание, в което в хронологичен и ясен ред, стегнато, но изчерпателно, са проследени основните събития в европейската политическа, икономическа, военна и културна история, изследвани са основните периоди, големите империи, сблъсъците, които променят границите и предначертават бъдещето за векове напред. Същевременно детайлно са описани хората, които създават историята – като Юлий Цезар, Карл Велики, Жана д’Арк, Наполеон Бонапарт и Уинстън Чърчил, а също и творците на мисълта и изкуството като Аристотел, Леонардо да Винчи, Уилям Шекспир и други. Ако сте „нърд” на тема история, може би няма да научите нещо ново, но поне ще опресните и подредите периодите.

\==

**„Крадецът на праскови” от Емилиян Станев**

\==

Една от най-красивите любовни истории в българската литература, „Крадецът на праскови” успява не само да покаже българската действителност, но и да излезе извън рамките на националното, превръщайки се в универсален психологически роман за сложната и противоречива човешка природа. Роман за обичта, която успява да открадне, да спаси духа дори и от смъртта. 

\==

**„Клавиатурна грешка“ от Тери Пратчет**

\==

Сборник с нехудожествени произведения, който ще ви разкрие истинското лице на „приветливия мъж с брада и шапка“.

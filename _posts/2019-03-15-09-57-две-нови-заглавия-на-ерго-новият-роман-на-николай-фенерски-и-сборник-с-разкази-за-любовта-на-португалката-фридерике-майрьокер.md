---
layout: post
hidden: false
title: >-
  Ново от "Ерго": Новият роман на Николай Фенерски и сборник с разкази за
  любовта на португалката Фридерике Майрьокер
subtitle: >-
  Във „Всичко това е любов” на Фридерике Майрьокер майсторски разказани истории
  грабват не с оди за страстта, а с разголването на различни, често груби и
  стъписващи, дори поразяващи образи на любовта, които се запечатват в
  съзнанието и остават дълго в нас
author: Antonia
image: /Uploads/vsichkotovaelyubov.jpg
category: newbooks
ozone-link: https://www.ozone.bg/product/vsichko-tova-e-lyubov/
tags:
  - Николай Фенерски
  - на пост
  - Фридерике Майрьокер
  - нова книга
  - роман
  - разкази
  - всичко това е любов
  - Ерго
schedule: ''
---
Две нови заглавия на издателство "Ерго" са вече на пазара: в поредицата „Нова българска проза“ излиза романът **„На пост“ от Николай Фенерски** - разказ за вярата и за съмненията, които често я прояждат, а в „Модерна европейска проза“ – книгата с разкази **„Всичко това е любов“ на Фридерике Майрьокер**, португалската писателка, която преди няколко години дебютира у нас с романа „Моето опяване“.

\==

**Николай Фенерски** е автор на няколко романа, сборници с разкази, както и сценарист и публицист. Ето какво казва Петър Марчев за новата му книга:

\==

„Винаги съм смятал, че добавянето на някакво определение към жанра „роман“ е белег на претенциозност. „Вместо роман“, „вулгарен роман“, „роман на чувствата“... Но в случая няма как да не нарека „На пост“ вертикален роман. Защото той е прицелен нагоре. Изправен е като лествица, чийто горен край се губи в сиянието на небесата.

\==

Текстът е излят – като камбана, като изповед, като ускоряващия улей на Големия адронен колайдер. Тук го има и еуфоричният възторг на неофита, на новоповярвалия, но и умъдреността на крачилия десетилетия по „дългия и криволичещ път“ към убежищата на Истината.“

\==

**„Всичко това е любов” на** **Фридерике Майрьокер **не предлага любовни истории, а истории за любов. В тъмните кътчета на душата тя може да има най-разнообразни и изненадващи въплъщения.

\==

Майсторски подбраните и разказани тук истории грабват не с оди за страстта, а с разголването на различни, често груби и стъписващи, дори поразяващи образи на любовта, които се запечатват в съзнанието и остават дълго в нас. 

\==

Авторката на „Моето опяване” затвърждава таланта си да описва и поетично, и с пръски хумор хирургическите си разрези на човешката душа. „...най-голямата жестокост не се извършва след избора. Дори не е самият избор. Най-голямата жестокост се извършва преди, много преди това и именно тя прави избора възможен или необходим. Жестокостта на любовта. По-голяма или по-малка.“

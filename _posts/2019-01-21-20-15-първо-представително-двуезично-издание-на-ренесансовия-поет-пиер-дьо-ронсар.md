---
layout: post
hidden: false
title: Първо представително двуезично издание на ренесансовия поет Пиер дьо Ронсар
subtitle: >-
  Сборникът „Поезия“ (изд. "Колибри"), поднесен редом до оригинала, обхваща
  избрани оди, елегии и сонети, вдъхновени от възлюбените на Ронсар - Касандра,
  Мари и Елен
author: Antonia
image: /Uploads/pierduronsar.jpg
category: newbooks
tags:
  - книга
  - сборник
  - поезия
  - пиер дьо ронсар
  - двуезично издание
  - колибри
---
На 18 януари излиза от печат първо представително двуезично издание с произведения на ренесансовия поет Пиер дьо Ронсар (1524-1585), претворени на български от поета Кирил Кадийски, който е и техен съставител. 

\==

Сборникът „Поезия“ (изд. "Колибри"), поднесен редом до оригинала, обхваща избрани оди, елегии и сонети, вдъхновени от възлюбените на Ронсар - Касандра, Мари и Елен. Съществува хипотеза, че поетът е потомък на Орфей, а геният му го нарежда до Петрарка и Шекспир. 

\==

Член на групата от седем поети „Плеяда“, които чрез подражание на античните образци целят обновяване на националната литература, Ронсар във висша степен допринася за кодифицирането на френския език и еманципирането му спрямо латинския, както и за обогатяването на френската поетическа традиция. 

\==

Наречен от съвременниците си „принц на поетите“, с лириката си той предизвиква сетивата, разпалва въображението, позволява ни да се вгледаме по-ясно в собствената си душевност и ни насърчава да преосмислим отношението си към природата, хората, поезията.

\==

**Премиерата на сборника е на 22 януари от 19 ч. в Casa Libri на ул. “Цар Асен” 64 в София.**

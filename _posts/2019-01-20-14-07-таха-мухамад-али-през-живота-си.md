---
author: Antonia
category: translations
hidden: false
image: /Uploads/taha.jpg
layout: post
pageviews: 22
subtitle: 'Превод: мой'
tags:
- Таха Мухамад Али
- израелска поезия
- поезия
- превод
title: 'Таха Мухамад Али: През живота си...'
---

През живота си

той нито е чел, нито е писал.

През живота си

не е отрязал нито едно дърво,

не е прерязал гърло

на добиче.

През живота си

не е говорил зад гърба

на "Ню Йорк Таймс",

не е повишавал гласа си на никого -

освен когато казваше:

"Влез, моля те, заповядай,

за Бога, не можеш ми отказа".
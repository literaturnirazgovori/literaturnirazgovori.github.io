---
layout: post
hidden: false
title: '"Огледало на въображението" - книга за връзката между киното и психоанализата'
subtitle: >-
  Това е първата монография в областта, писана от български психоаналитик -
  Светлозар Василев, която ще бъде представена на 20 март от 19 ч. в литературен
  клуб „Перото”
author: Antonia
image: /Uploads/ogledalonavyobrazhenieto.jpg
category: newbooks
tags:
  - Светлозар Василев
  - Огледало на въображението
  - психоанализа
  - кино
  - Колибри
schedule: ''
redirect_from:
  - >-
    /newbooks/2019/03/15/10-24-огледало-на-въображението-книга-за-връзката-между-киното-и-психоанализата
pageviews: 79
---
Може ли въображението ни да се огледа в киното и каква е връзката между седмото изкуство и психоанализата? „Огледало на въображението. Психоанализа на филмовото преживяване“ (288 стр., цена: 18 лв.; изд. „Колибри”) е първата монография в областта, писана от български психоаналитик, която ще бъде представена на 20 март от 19 ч. в литературен клуб „Перото”, в рамките на София филм фест 2019.

\==

Книгата отразява опит и авторови тези, генерирани чрез метода „анализ на зрителското преживяване“ в рамките на инициативата „Психоанализа и кино“. Нейният екип възниква като неформална инициатива на група аналитици, психотерапевти и университетски преподаватели. 

\==

Методът ѝ се основава на разбирането, че психоаналитичният филмов прочит изисква отчитане не само на естетическите и смислови послания на произведението, но и на емоционалните преживявания. Този подход предполага личен опит с психоанализа на изследователя. 

\==

Според д-р Майя Младенова много от филмите, анализирани в книгата, „повдигат теми, които едва ли биха могли да бъдат публично обсъждани, ако не беше устойчивата, дългогодишна, новаторска работа на поколения аналитици – темата за насилието, инцеста, травмата, войната като насилие, а не като героизъм, и ред други. В този смисъл киното, такова, каквото го познаваме и обичаме сега, съществува и благодарение на усилията на аналитиците.”

\==

_**Светлозар Василев **е психоаналитик и преподавател в Нов български университет. Завършил е медицина, след което специализира и работи като психиатър. През 2009 г. заедно със свои колеги създава инициативата „психоанализа и кино“, която организира регулярни дискусии на филми и съвместни инициативи със София филм фест, фондация "Аполония" и Дом на киното, София._

---
layout: post
hidden: true
title: 'Кристин Димитрова: Не трябва да се пише така, сякаш преразказваш дублиран филм'
subtitle: >-
  Била съм в не едно жури и ужасът там е, че много скоро преставаш да четеш за
  удоволствие, признава поетесата, писателката и преводачката Кристин Димитрова
author: Antonia
image: /Uploads/kristindimitrova.jpg
category: interviews
tags:
  - Кристин Димитрова
  - разговори
  - интервю
  - писането
---
_**Антония: Всеки ли днес може да пише?**_

\==

_**Кристин: **_ Да, всеки, който познава буквите, може да пише. Така, както и всеки, който не е с оперирани гласни струни, може да пее. Така, както и аз мога да се явя да тичам на градския маратон. Няма закон срещу това. И не може да има.

\==

_**А:  Коя е най-силната отличителна черта на един писателски глас и стил?**_

\==

_**К: **_Умът, който не може да се скрие. Въображението (което не означава уклон към фентъзи жанра). Чувството за хумор (без непременно написаното да е комедия). Човекът като мерна единица за всичко и човешката ситуация (без преки философствания). Умението да се изгради достоверно звучаща история (пък ако ще и фантастична да е). Разпознаваемост на гласа.

\==

_**А:  Как „не трябва“ да се пише?**_

\==

_**К: **_Не трябва да се пише така, сякаш преразказваш дублиран филм.

\==

_**А:  Има ли обща тенденция сред пишещите днес – и какви предизвикателства стоят пред тях?**_

\==

_**К: **_Нямам представа. Мен лично най-много ме ужасява многотията. Би трябвало да я възприемам като разнообразие, но в повечето случаи тя ми звучи като надвикване. Била съм в не едно жури и ужасът там е, че много скоро преставаш да четеш за удоволствие. Вж. първи въпрос.

\==

Не е трудно да редиш думи. Проблемът е дали имаш какво да кажеш.

\==

_**А: Има ли задължителни книги, които един пишещ трябва да е прочел?**_

\==

_**К: **_ Съмнявам се, че има такива. Или прочиташ много, или не прочиташ нищо.

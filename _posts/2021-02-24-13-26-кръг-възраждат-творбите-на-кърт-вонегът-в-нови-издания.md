---
layout: post
hidden: false
title: '"Кръг" възраждат творбите на Кърт Вонегът в нови издания'
subtitle: >-
  Дебютният роман на легандарния американски писател - "Механично пиано", излиза
  на пазара с твърди корици и нов дизайн
author: Antonia
image: /Uploads/mehanichno-piano_korica.jpg
category: newbooks
category2: ''
tags:
  - Кърт Вонегът
  - роман
  - нова книга
  - Механично пиано
  - Кръг
ozone-link: 'https://www.ozone.bg/product/mehanichno-piano-418178/'
schedule: ''
redirect_from:
  - >-
    /newbooks/2021/02/23/11-02-кръг-възраждат-творбите-на-кърт-вонегът-в-нови-издания
pageviews: 81
---
Още през 50-те година на XX век Кърт Вонегът разбива всички клишета и стереотипи в американската литература със своя революционен стил и теми, които засягат болезнени за съвременното общество въпроси. Той бързо се превръща в един от най-ярките, най-награждавани, най-обсъждани и най-четени съвременни писатели. 

\==

На 22 февруари по книжарниците излезе първият роман на култовия автор – „Механично пиано“. От издателство „Кръг“ обявяват, че се готвят да преиздадат Вонегът "във вида, в който заслужава" – предстои колекция с твърди корици и впечатляващ нов дизайн, дело на Милена Вълнарова. Преводът е на Боян Николаев, претворил на български автори като Ърнест Хемингуей, Греъм Грийн, Стивън Кинг и Дийн Кунц.

\==

Дебютният роман на легендарния писател „Механично пиано“ е публикуван през 1952 г. Тази дистопия е частично вдъхновена от времето, когато Вонегът работи в „Дженерал електрикс“ и изследва негативното въздействие на технологията върху качеството на живот. 

\==

След Втората промишлена революция машините са окупирали човешкия труд, доказвайки превъзходството си като по-бързи, по-ефективни и почти безгрешни. Елитът от инженери и мениджъри съблюдава безукорната производствена дейност, докато ден след ден и тяхната работа бива механизирана. 

\==

Пол Протей е „галеник на съдбата“ – инженер на престижен пост, с висока заплата, амбициозна съпруга и бляскаво бъдеще. В него обаче започват да се зараждат съмнения относно индустриализация, от която самият той е част. В един момент Пол си дава сметка, че ценностите, в които вярва, са напълно несъвместими с тези, според които е принуден да живее.

\==

С неподражаемата си ирония Вонегът наднича през пукнатините на една съвършено смазана система, в която никой не е лишен от препитание, дом или удобства. А щом нищетата е заличена от света, би трябвало всички да са удовлетворени. Но непогрешимата механична логика не успява да предвиди усещането за безсмислие и безполезност, когато човечеството е лишено от друга своя основна потребност – съзидателността. Възможен ли е среден път, или всичко е изначално предначертан омагьосан кръг, в който саботьорът е самата човешка природа?

\==

Кърт Вонегът (1922 – 2007) е американски писател, автор на четиринайсет романа, множество разкази, пиеси и нехудожествени текстове. Участието му във Втората световна война оставя траен белег в съзнанието му и в цялостното му творчество. Острото негодувание на Вонегът към функционирането на човешкото общество се проявява във всеки ред на безкомпромисната му сатира. 

\==

![](/Uploads/mehanichno-piano-raztvor.jpg)
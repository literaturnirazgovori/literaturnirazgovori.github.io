---
layout: post
hidden: false
title: Книжните препоръки на издателство "Рива" за панаира на книгата
subtitle: >-
  Сред тях са "Северна звезда" на Д.Б. Джон, новата книга с разкази на Деян
  Енев, "Лиспваш ми" на Кейт Ебърлин
author: Antonia
image: /Uploads/rivaoffers.jpg
category: newbooks
category2: ''
tags:
  - Рива
  - предложения
  - панаир на книгата
  - '2019'
  - препоръки
schedule: ''
redirect_from:
  - >-
    /newbooks/2019/12/03/21-05-предложенията-на-издателство-рива-за-панаира-на-книгата
---
**"Северна звезда" - Д.Б. Джон - цена за панаира: 15,20 лв.**

\==

Деца на корейка и военен афро-американец, близначките Джена и Су-мин са разделени при странни обстоятелства. Джена преподава геополитика на Източна Азия в университа на Джорджтаун. Един ден тя е привлечена от специалните служби с неясни обещания да научи нещо повече за сестра си. 

\==

Госпожа Мун живее в село до границата с Китай и събира корени и гъби, когато се натъква на пратка с помощи. Длъжна е да я предаде, но я скрива. Тайната полиция наблюдава близките ѝ. В Пхенян дипломатът Чо се радва на одобрението на върховния водач. По-големият му брат чака повишение и му предстои да стане личен секретар на сина на Ким Чен Ир, което означава, че ще бъде подложен на щателна проверка. 

\==

Преведен на 14 езика, романът е изпълнен с действия и обрати, и представя съвременната действителност в Северна Корея. Разказва за живота на нормалните хора и на висшия ешалон от избраници на режима.

\==

**"Лиспваш ми", Кейт Ебърлин - цена за панаира: 14,40 лв.**

\==

Колко пъти животът трябва да среща две сродни души, докато се открият? Колко пъти трябва да се разминат, за да се срещнат? Тес и Гъс са създадени един за друг, но не са се срещнали. И може би това никога няма да се случи...

\==

„Днес е първият ден от остатъка от живота ти“ – това е надпис, който Тес държи в кухнята си и който не излиза от ума ѝ, дори докато е на идилична почивка във Флоренция, преди да започне следването си в университета. Животът ѝ ще се промени завинаги и то не така, както очаква.

\==

Гъс също е във Флоренция. Семейството му е белязано от трагична загуба. Той се опитва да бъде добрият син и следва посоката, начертана от родителите му, но копнее да избяга и да открие истинското си призвание. 

\==

Пътищата им се пресичат в един-единствен ден, преди и двамата да се върнат в Англия. През следващите години двамата се изправят пред различни изпитания, преглъщат разочарованията и оценяват неочакваните радости, откриват и изгубват любовта. Разделяни и събирани от разстоянието и случайността, изглежда, че никога няма да се намерят...

\==

**"Лала Боса", Деян Енев - цена за панаира: 9,60 лв.**

\==

"Разказите в тази книга приличат на рисунки с въглен. В същото време те са като късове, излети от бронз. Такова съчетание между крехкост и твърдост се постига трудно – има го у Хемингуей, има го в наши дни у Захар Прилепин. За онези, които предпочитат ерудираната словесна мъгла пред ясната категоричност на таланта, Деян Енев не е подходящ автор. Другите – тези, за които Енев пише – открай време си задават въпроса: колко още този човек ще „скъсява“ късите си разкази, без това да се отрази на свойството им да те хващат за гърлото? И то така, че от очите ти да бликнат сълзи?

\==

Посоката, в която Деян Енев се движи, ми напомня стиха на Иван Пейчев: „О, разбери, че ти си вик, превърнат във мълчание.“ Защото от известно време насам разказите на този голям български писател са тъкмо това – викове, превърнати в мълчание." - Златозар Петров

\==

**"Белези", Венцислав Божинов - цена за панаира: 12 лв.**

\==

Животът винаги (или поне понякога) дава втори шанс – да намериш любовта, смисъла и себе си; да се родиш повторно. Но остават белезите. Героят на романа „Белези“ преминава през тежко изпитание. Губи всичко – любима, работа, смисъл на живота, а раните стават все по-дълбоки и непоносими.

\==

Достигайки до почти пълно самоунищожение, той неочаквано получава възможност за ново начало – получава утробата, в която да се пресъздаде и от която да се роди отново. Но дори когато си получил шанса да се спасиш и да продължиш напред – белезите остават. За да ти напомнят за страданието и за цената на щастието.

\==

**Приказна зимна ваканция за 1., 2. и 3. клас - цена за коледния панаир: 4,80 лв.**

\==

Поредицата "Приказна зимна ваканция" за 1., 2. и 3. клас включва текстове, задачи и най-разнообразни изделия в приложения, поднесени по забавен и интересен начин и съобразени с възрастовите особености на учениците.  В книжките децата ще прочетат интересни стихотворения и разкази на Коледна тема, ще оцветяват, изработват украса, ще решават задачи по български език и математика и др.

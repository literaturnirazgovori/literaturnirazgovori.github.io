---
layout: post
hidden: false
title: Книжните препоръки на издателство "Хермес" за панаира на книгата 2019
subtitle: >-
  Сред тях са новият роман на Камелия Кучер "Нощ", дебютният роман на Деметра
  Дулева "Странстващият албатрос", продължението на "Сбогом, дневнико!" на Ненко
  Генов
author: Antonia
image: /Uploads/nosht.jpg
category: newbooks
category2: ''
tags:
  - панаир на книгата
  - '2019'
  - Хермес
  - предложения
  - препоръки
schedule: ''
---
**„Нощ“ от Камелия Кучер**

\==

След появата на „Дом“ през 2018 г., тази година ИК „Хермес“ представи и новия роман от Камелия Кучер - „Нощ“. Една история за смелостта и страха, за приятелството и цената на щастието, за изборите в живота и силата на любовта. За предателството и прошката, която даваме на другите и на себе си. Всяко едно изречение е изпълнено със смисъл, текстът носи послания, свързани с важни, общочовешки теми, а неподражаемият стил на Камелия Кучер прави четенето истинско удоволствие. 

\==

**„Странстващият албатрос“ от Деметра Дулева**

\==

„Странстващият алабатрос“ e дебютният роман на Деметра Дулева ([виж рецензия тук](https://literaturnirazgovori.com/bookreviews/2019/09/27/10-32-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D1%82%D1%80%D0%B0%D0%BD%D1%81%D1%82%D0%B2%D0%B0%D1%89%D0%B8%D1%8F%D1%82-%D0%B0%D0%BB%D0%B1%D0%B0%D1%82%D1%80%D0%BE%D1%81-%D0%B4%D0%B5%D0%BC%D0%B5%D1%82%D1%80%D0%B0-%D0%B4%D1%83%D0%BB%D0%B5%D0%B2%D0%B0-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B8-%D1%81%D0%B0%D0%BC%D0%BE%D1%82%D0%B0%D1%82%D0%B0-%D0%B2-%D0%BF%D0%BE%D1%81%D1%82%D0%B8%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0.html)) - роман за дългия път към щастието и вечния стремеж да откриеш мястото си в света. Едно заглавие за ценители на вълнуващите истории и пътешествията, което ни отвежда в Брюксел и Париж, припомня ни една България от края на 90-те, говори за Прехода и емигрантството, но без да ги превръща в основен фокус на историята. Защото фокусът остава върху младата Габриела, която просто търси своя начин да разпери криле и да бъде щастлива. 

\==

**„Влез през другата врата“ от Весела Люцканова**

\==

Докосваща сърцето книга, историческо пътуване във времето, което стига до най-съкровените кътчета на душата. „Влез през другата врата“ е роман, изпълнен с носталгия, любов и вдъхновение, който ни разкрива малко известни исторически факти.

\==

За него самата авторка споделя: „Тази книга беше написана както се изгражда къща – върху здрави темели от вековната ни история, с тухли, всяка от тях исторически факт, и спойка от много истини, малко повече въображение и много повече любов, която я превръща от къща в дом. Влизаш в него и искаш да останеш завинаги. И не само ти, а и децата, и внуците ти. И всички след тях“.

\==

**„Тъй рече баба Ега“ от Ивинела Самуилова**

\==

Поредната книга на Ивинела Самуилова се радва на огромен интерес и ИК „Хермес“ приканва да се гмурнем в майсторски разказаната история за потъналото в цъфнали бадеми селце Горни праг, сгушено под древно тракийско светилище в последните дипли на Източните Родопи.

\==

**„Атомни навици“ от Джеймс Клиър **

\==

Джеймс Клиър предлага лесен и доказан начин за изграждане на добри навици и избавяне от лошите. Чрез своята книга той ни помага да постигнем целите си стъпка по стъпка. Независимо дали сте лидер, който иска най-доброто за екипа си, атлет, който се готви за състезание, или човек, който  иска да намали стреса в живота си, тази книга може да се окаже полезна първа крачка в правилната посока.

\==

**„Сигнал за живот“ от Жозе Родригеш душ Сантуш **

\==

С новата книга на Жозе Родригеш душ Сантуш ИК „Хермес“ кани читателите на борда на една космическа одисея от най-четения португалски писател. Всички, които се впуснат в най-новото приключение на криптолога Томаш Нороня, ще станат част от различни научни теории и вълнуващи обрати.  Ако сте почитатели на приключенските трилъри и обичате любопитни загадки, романите на  Жозе Родригеш душ Сантуш са точно за вас.

\==

**„Класически приказки“ от Хорхе Букай**

\==

Авторът проследява как са възникнали традиционните истории, как са се съхранили и изменили във времето и пространството в различните култури. Можете да изживеете всички вълнения и трепети, свързани с любимите ви класически истории. Към всяка приказка Букай предлага интересно ново тълкувание и поуки, които всеки може да приложи в собствения си живот.

\==

**„Ставри и Прокопи. Истории до контейнера за смет“ от Ана Стоилова**

\==

За ценителите на  по-нестандартни четива ИК „Хермес“ препоръчва това красиво илюстровано издание, наситено с увлекателни и забавни истории. Двете кучета и техните приключения бързо намират място в читателските сърца, а всяка тяхна история е придружена с красива рисунка, така че героите оживяват на страниците. 

\==

**„Сбогом, дневнико 2 : Планински патаклами“ от Ненко Генов **

\==

След успеха на „Сбогом, дневнико!“, почитателите на Ненко Генов могат да се позабавляват с продължението му. Свежо четиво за малки и пораснали читатели, наситено не само с интересни приключения, но и с важни послания за приятелството и способността да се учим от грешките си. И във втората си книга авторът отделя внимание на актуални социални теми, като този път говори за дейността на УНИЦЕФ. А всичко това е поднесено леко и ненатрапчиво, с много хумор и симпатични илюстрации от самият Ненко Генов.

\==

**„Как да общуваме на работното място“ от Лейл Лоундз **

\==

За всеки, който иска да избегне неразбирателствата на работното място, да постигне целите си по-лесно и работата му да бъде по-приятна и продуктивна ИК „Хермес“ препоръчва новото заглавие на бестселъровата авторка Лейл Лоундз. В „Как да общуваме на работното място“ тя представя 72 изпитани хитрости за успешна делова комуникация. 

\==

**„Магазинчето за чай и щастие“ от Мануела Инуса **

\==

В студените дни всеки би желал да се наслади на малко уют и топли мигове. Ако искате да се пренесете на  най-романтичната улица на света – „Валери Лейн“, ИК „Хермес“ ви приканва да се впуснете в търсене на щастието, любовта и призванието с чаша следобеден чай, придружен с вкусни бонбони и сладки приказки. Една разтоварваща история за женското приятелство.

---
layout: post
hidden: false
title: '"Комореби" - най-новата поетична книга на Владислав Христов'
subtitle: >-
  „Комореби“ е най-добрата сбирка от мигновения на Владислав Христов, тя
  продължава неговите наблюдения и самонаблюдения на словесен фотограф, пише
  Румен Леонидов 
author: Antonia
image: /Uploads/komorebi.jpg
category: newbooks
tags:
  - Владислав Христов
  - поезия
  - книга
  - Ерго
  - комореби
redirect_from:
  - >-
    /newbooks/2019/02/20/11-36-комореби-най-новата-поетична-книга-на-владислав-христов
pageviews: 92
---
Най-новата книга с поезия на Владислав Христов - „Комореби“, излиза в поредицата „Нова българска лира“ на издателство ЕРГО.

\==

Ето какво казва за автора и последната му книга литературният критик Митко Новков: „Владислав Христов е един от най-издържаните, последователни и съдържателни съвременни български поети, които в нюанса, във финото, едва незабележимо изменение търси и открива поетическото настроение и въздействие. Бих оприличил тази негова книга на тушова рисунка – едно движение на ръката, но овладяно до съвършенство и ето го стихът!“.

\==

Румен Леонидов добавя: „Комореби“ е най-добрата сбирка от мигновения на Владислав Христов. Тя продължава неговите наблюдения и самонаблюдения на словесен фотограф. От книгата лъха свежест, финес и чувство за мярка – и в броя на философските питанки, и в безброя на вътрешните удивителни“.

\==

Ето и едно от стихотворенията в книгата:

\==

японците имат специална дума 

за слънчевата светлина

която прониква 

през листата на дърветата

наричат я комореби

по време на листопада

комореби може да те ослепи

напролет тази светлина е мека

и лекува всички ослепени през есента

\==

жеравите нямат водач на ятото 

някои калиграфи ги рисуват 

като капки дъжд 

други като мълнии в небето

\==

след кремиране 

човек се събира в една урна 

същият съд поема двама души

ако са били влюбени

влюбените имат леки кости

като птиците са 

\==

мъжките славеи 

пеят по цели нощи

когато си търсят партньорка

намерят ли я

започват нощем да спят

а спящият славей

много трудно се различава 

от врабчето

\==

_Владислав Христов живее и работи като журналист и фотограф в София. Носител е на отличия от конкурси за хайку, поезия и кратка проза. Три поредни години е в класацията на 100-те най-креативни хайку автори в Европа. Член e на The Haiku Foundation. Негови хайку са публикувани в изданията на Американската хайку асоциация Frogpond, Световния хайку клуб World Haiku Review и др. _

\==

_През 2016 г. хайку на Владислав Христов влизат в обучителната програма на университета „Кумамото“, Япония. Съставител е на първия учебник по хайку на български „Основи на хайку”. Текстовете му са превеждани на 17 езика. Издадени книги: „Снимки на деца“ (кратки прози, 2010), „Енсо“ (поезия, 2012), „Фи“ (поезия, 2013), „Германии“ (поезия, 2014), „Обратно броене“ (поезия, 2016), „Продължаваме напред“ (публицистика, 2017), „Germanii“ (поезия, немско издание, 2018)._

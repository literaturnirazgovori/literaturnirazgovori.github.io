---
author: Antonia
category: translations
hidden: false
image: /Uploads/yehuda_amichai.jpg
layout: post
pageviews: 222
subtitle: 'Превод: мой'
tags:
- Йехуда Амихай
- поезия
- израелска поезия
- превод
title: 'Йехуда Амихай: Точна жена'
---

Една точна жена с къса коса внася ред

в мислите и шкафовете ми, 

мести чувства наоколо като мебели

и ги преподрежда. 

Жена, чието тяло здраво в кръста е стегнато 

и плътно разделено

на горна и долна част, 

с очи, които предсказват времето, 

от нечупливи стъкла. 

Дори страстните й викове следват ясен ред

един подир друг:

питомен гълъб, после див гълъб, 

после паун, ранен паун, пищящ паун, 

после див паун, питомен паун, гълъб гълъб,

туп, туп, туп. 

\==

Точна жена: на килима в спалнята

обувките й вечно сочат навън от леглото.

(Моите сочат навътре.)
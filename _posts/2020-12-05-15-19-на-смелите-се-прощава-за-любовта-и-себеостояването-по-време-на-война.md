---
layout: post
hidden: true
title: '"На смелите се прощава" - за любовта и себеостояването по време на война'
subtitle: "Макар и исторически, и този роман на Крис Клийв предлага темите,
  които занимават и останалото му творчество: социалните и класови разделения,
  расизма, еманципацията, зависимостите, но най-вече начина, по който големите
  исторически събития моделират и пренаписват личните истории на малкия човек в
  тях"
author: Antonia
image: /Uploads/na-smelite-se-proshtava.jpg
category: bookreviews
category2: ""
tags:
  - Крис Клийв
  - На смелите се прощава
  - ICU
  - роман
  - рецензия
schedule: ""
---
Последният издаден у нас роман на британския писател Крис Клийв - "На смелите се прощава" (ICU, 2020) ни отвежда не в едно типично за книгите му злободневно настояще, а в миналото - при лондонските бомбардировки и обсадата на Малта по време на Втората световна война. Макар и исторически, този роман ни обаче на свой ред ни предлага темите, които занимават и останалото му творчество: социалните и класови разделения, расизма, еманципацията, зависимостите, но най-вече начина, по който големите исторически събития моделират и пренаписват личните истории на малкия човек в тях. 

Историите на няколкото главни герои в романа, както разкрива самият автор в бележка към него, са вдъхновени от преживяванията на неговите баба и дядо: тя кара линейка сред бомбите на Лондон, а той участва в защитата на Малта и едва оцелява, когато корабът, с който пътува, е потопен от подводница. Двамата се срещат едва девет пъти преди войната да ги раздели за три години и половина, но пък си разменят куп писма, които са голяма част от основанията за тази книга, по думите на Клийв.

От тези биографични нишки, Клийв създава много по-заплетена и напрегната история за начина, по който войната размества и заличава социалните и класовите контури, поставя изисквания и тестове за зрялост, променя траекториите на стремежите и намеренията ни, пресява обичайните ни човешки чувства през тънкото сито на своята изключителност, за да утвърди силата на оцеляването чрез прошката и любовта. Любов, за която Клийв пише, че е "точно това: да осъзнаеш какво е нужно да направи другия там, където се намира, и да го приемеш".   

Войната притежава силата да преплита съдби, без оглед на съображения, които важат в мирно време. Мери Норт е богато момиче от висшата класа, дъщеря на член на правителството, която се записва като доброволка броени минути след обявяването на войната. Въпреки че й възлагат да прави нещо, което не е искала, тя бързо открива своето призвание в това да преподава на неевакуираните от Лондон деца: сакати, бавноразвиващи се и чернокожи. По-късно, в разгара на бомбардировките, с приятелката й Хилда - нейната далеч по-невзрачна, но също толкова жизнелюбива и остроумна двойнцица, карат и линейка. Благодарение на работата на Мери, двете се запознават с Том Шоу, бедния училищен инспектор Том Шоу, който се влюбва в нея, и реставратора на картини Алистър Хийт. Първият избира да остане в бомбардирания Лондон, вторият избира да се включи във военните действия, които го отвеждат през Франция до дългата обсада на Малта. Закари пък е чернокожо момче, едно от многото тъмни деца останали без родители, които живеят в един свят на расови предразсъдъци, където да държиш ръката им е скандално. 

Историята на този петоъгълник, ако можем да го наречем така, продължава от началото на войната до лятото на 1942 година, когато до края й остава още много. Клийв е направил своето упражнение и успява да създаде подробна, наситена, достоверна атмосфера на бомбардирания Лондон и обсадения остров в Средиземно море. Разрушенията, дима, миризмите, заревото на пожарите и бруталността на смъртта в близък кадър върху телата - всичко това е предадено със сензорна прецизност, може да се усети, да се помирише. То обаче не е с мащаб, типичен за класическите романи за ВСВ, а разиграно на малка, камерна сцена с дълбок психологически реализъм. Както самият Клийв пише в предговора си към българския читател: "като избрах да заобиколя някои от най-големите ужаси на европейската война – Холокоста, Ленинград, Дрезден, – за да изследвам нюансите в преживяванията на незначителни герои на второстепенни фронтове, романът губи мащабност, но пък печели вглеждане в детайла."

Има нещо много британско в пазенето на "stiff upper lip". Както ни напомня и "Уикипедия", през 1939 г. (началото и на действието в книгата), в подготовката за войната британското правителство отпечатва мотивационния плакат "Keep Calm and Carry On" (Запази спокойствие и продължавай), за да повдигне духа на обществото, въпреки че близо 2.5 млн. копия така и не се разпространяват и остават малко познати. Но именно това отразява духа, който героите на Клийв се опитват да запазят. Изобилие от остроумни, свежи, саркастични диалози и преписки изпълват книгата и придвижват действието въпреки мрачния фон, разсейват пушеците, облаците и дъжда, за да усетим ластара на една несломима жизненост толкова силно, че дори истински страшните епизоди в романа, свързани със смърт, загуба, раняване звучат като част от суинга на живота. А той продължава, макар и изтикан в подземията и изпълняван от маргиналите на едно общество, което според Мери "се нуждае от възстановяване, от пренареждане в по-добър вид". 

Книгата на Крис Клийв засяга и друга, малко позната и експлоатирана тема от времето на ВСВ: за забравените деца на Лондон, мнозина върнати от евакуация в сигурността на провинцията обратно в британската столица, меко казано поради своята непригодност и неатрактивност - деца с увреждания, от различни етнически групи, със затруднения в развитието. Все герои, които обикновено остават извън наратива на историите за ВСВ, но на които Клийв отделя внимание. 

"На смелите се прощава" не е разтърсваща, но е оптимистична книга, колкото и да е странно това да се каже за военновременен роман, в някакъв смисъл дори сантиментална, макар че Клийв удържа това. В крайна сметка той разказва за узряването и израстването, като представя опита във войната като възможност за "печелене" на загуби. Да, животът като трупане на капитал от загуби. Това е книга за себеотстояването във време на изпитания и невъзможности. Това в крайна сметка и е любовна книга: за любовта в различните й измерения и форми - романтична, към дете, към приятел, към идеал и кауза, към родината. Финалът ни оставя далеч от края на войната и далеч от лесната развръзка и еднозначния хепиенд. Дори и да подозираме хепиенд, той идва с платена цена, с осмисляне, с преглъщане, с ............ И въпреки че писането на Клийв не е категорично безупречно и книгата може би е разтеглена на места, то тя е близка и човечна и .............
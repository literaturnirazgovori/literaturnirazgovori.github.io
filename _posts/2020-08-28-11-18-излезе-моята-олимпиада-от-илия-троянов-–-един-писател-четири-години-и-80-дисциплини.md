---
layout: post
hidden: false
title: Излезе "Моята олимпиада" от Илия Троянов – дневник на едно пътуване към
  себе си през спорта
subtitle: Книгата е своеобразна изповед на един аматьор, включил се в 80
  олимпийски дисциплини в надпревара не само с истински спортни богове, но и със
  самия себе си
author: Antonia
image: /Uploads/moyataolimpiada.jpg
category: newbooks
category2: ""
tags:
  - Илия Троянов
  - Сиела
  - Моята олимпиада
  - мемоари
ozone-link: https://www.ozone.bg/product/moyata-olimpiada/
schedule: ""
---
На книжния пазар вече може да откриете „Моята олимпиада” от Илия Троянов (изд. Сиела, 2020)  –  изповед на един аматьор, включил се в 80 олимпийски дисциплини в надпревара не само с истински спортни богове, но и със самия себе си.

\==

Пътят на автора на „Светът е голям и спасение дебне отвсякъде” и „Власт и съпротива” започва от триатлон в западна провинция на Германия, за да премине през Бруклин, Виена, Техеран, Цюрих, Рио де Жанейро, Атина и Токио. От плуването през джудото, спортната борба, плажният волейбол, гимнастиката и маратона, Троянов смело се гмурва в особената субкултура на всеки спорт, доверявайки се без предразсъдъци на треньори от различни националности. Един от тях е и българският гимнастик Йордан Йовчев.

\==

С чувство за хумор и самоирония, писателят надскача собствените си физически граници, за да се сблъска с непроменимите закони на човешката природа и да открие, че нито едно друго същество в царството на животните не притежава толко­ва дарби, колкото притежава човекът. 

\==
\
В книгата Троянов се изправя срещу формалното разделение между интелект и спорт. Животът се състои от дейността на ума и на тялото, като двете често биват противопоставяни една на друга, но авторът обръща гръб на типичното пренебрежение към физическата активност, царящо сред образованите среди, посвещавайки четири години от своя живот на опита да обясни света през спорта.

\==

„Моята олимпиада” е не само дневникът на едно пътуване към себе си, но и забележителен труд по антропология, кодова книга за дешифриране на човешкото поведение в целия му богат спектър, пътешествие, в края на което отвъд медалите и рекордите се крие хармонията между тялото и духа, обещават издателите.
---
layout: post
hidden: true
title: Една "Година на Маймуната" от живота на Пати Смит
subtitle: 2016 е преломна не само за рок звездата, но и за Америка, която избира
  новия си президент Доналд Тръмп. Смит ни среща с нея в третия си мемоар
author: Antonia
image: /Uploads/godinanamaymunata.jpg
category: bookreviews
category2: ""
tags:
  - Година на Маймуната
  - Пати Смит
  - Лист
  - мемоар
  - рецензия
ozone-link: https://www.ozone.bg/product/godina-na-maymunata/
schedule: ""
---
Тази смесица от силно поетичен художествен текст и нонфикшън, от пътепис и дневник, от съновидения и реални срещи и събития, от вътрешно съзерцание и размишления за състоянието на света четем в прекрасния превод на Надежда Радулова, за която знаем, че е един от верните фенове на Пати Смит. Подчертавам го, защото да обичаме и поне донякъде да познаваме биографията на музикантката определено би помогнало за възприятието на тази книга, която - опасявам се - би оставила други читатели безразлични или изгубени в твърде многото препратки. 

"Година на Маймуната" е обхваща една година от живота на пънк-рок легендата - година на загуби, тревоги и скитане из различни точки по картата на Америка - от Сан Франциско през Кентъки до Ню Йорк и обратно, но и из картографираните в сърцето и ума на Пати присъствия, любови, спомени и места. 2016 - която е година на Маймуната по китайския календар - е преломна не само за рок звездата, но и за Америка, която избира новия си президент Доналд Тръмп. 

За Пати тя носи загубата на двама от най-близките й дългогодишни приятели. Единият от тях е продуцентът Санди Пърлман, който в началото на книгата/годината получава мозъчен кръвоизлив, от който ще си отиде месеци по-късно. Относно значението му за Пати е достатъчно само да кажем, че през 1971 г. той е човекът, който й казва да си направи рок група - останалото, както се казва, е история. Другият любим на сърцето й е Сам Шепърд, с когото и след аферата си остават дълбоко свързани. Пати го посещава няколко пъти през 2016 г., помагайки му да завърши ръкописа на "Онзи в мен", която "Лист" също издадоха (виж ревю за книгата тук). Болният от АЛС Сам изживява последните си дни, преди да си отиде през юли 2017 г. Самата Пати ще започне 70-ата си година - нов праг в приближаването към заника на живота, когато миналото вече е много повече от бъдещето ни - и ще си спомни с болка и за други, отишли си преди нея: съпруга й Тед, майка й, дори кучето й.

Както казах обаче, загубите, до които се докосваме чрез нея, са не само лични. Макар и без да споменава името му, сякаш се гнуси от него, Пати споделя огромните си притеснения от идващия на власт след тези "покварени избори" Тръмп и провала за онази 75-процентова Америка, негласувала за него. Вярна на активната си гражданска чувствителност, тя не пропуска да изрази стандартните притеснения и за климатичните промени, отношението към бежанците, имиграцията и т.н. Нещо, което  

Загубите се простират не само в миналото, но и в бъдещето.
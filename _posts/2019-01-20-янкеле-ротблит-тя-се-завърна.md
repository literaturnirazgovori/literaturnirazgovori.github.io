---
layout: post
hidden: false
title: 'Янкеле Ротблит: Тя се завърна'
subtitle: 'Превод: мой'
author: Antonia
image: /Uploads/yankale_rotblit.jpg
category: translations
tags:
  - израелска поезия
  - израелска музика
  - песен
  - Янкеле Ротблит
  - Мати Каспи
---
 Бях поразен тогава, в гърлото - стенание.

Те казаха, че тя се е завърнала*

И праведни мъже я учат днес на послушание -

Тя няма повече да навестява

Полетата на моя грях.

\==

Покрита цялата, без никаква пролука,

Гърдите бели скрити под благопристойна кърпа,

Изящният й глезен в чорапа дълъг,

а той - до мекото бедро привързан.

\==

Косата дълга, падаща по нея,

Сега прибрана, унижена, в шал

усукана, напира и простенва, а

Равинът казва, че цялата ще трябва да я бръснат.

\==

И погледът й друга светлина е,

без повече искри или светкавици,

мълчи езикът, вкусвал сладости,

и устните й меки в молитва бягат,

а аз за себе си и нея искам да заплача.

\==

Блажена - книгата в ръката й

във пръстите безмерно пъргави,

които листите така отмятат,

че даже Онзи на небето се протяга.

\==

И сетне, за да я сватосат,

отведоха я на пазара,

а мен - ограбен, похабен, измамен,

до болка светски, влюбен както някога,

оставиха извън наддаването.

\==

И няма да си дойде тя, да се промуши тихо

в завивките ми за шабатски сладости\*\*.

Аз съм нещастникът - какво да кажа,

щях да се върна*, ако знаех.

\==

\*завръщане - еврейският термин за покаяние и завръщане към вярата и Бога

\*\*насладите на Шабат са хапването, пийването, сексуалното общение със съпруга/та

\==

**Музикантът Мати Каспи** е известен с това, че никога не се усмихва, със своето равно, измъчено, неизразяващо нищо сякаш лице. Животът му е бил тежък колкото и този на онези, които самият той е наранил. Тази песен особено му отива - песен за жената, която се отдалечава все повече и повече от своя любим, потъвайки в новооткритата религиозност, отивайки си от него... Ето я в негово изпълнение: 

\==

<iframe width="560" height="315" src="https://www.youtube.com/embed/flWQ_-DIuFY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

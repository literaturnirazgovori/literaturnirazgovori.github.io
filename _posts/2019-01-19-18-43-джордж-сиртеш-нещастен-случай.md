---
layout: post
hidden: false
title: 'Джордж Сиртеш: Нещастен случай'
subtitle: 'Превод: мой'
author: Antonia
image: /Uploads/szirtes.jpg
category: translations
tags:
  - Джордж Сиртеш
  - поезия
  - превод
  - еврейска поезия
---
И просто си седиш така. Смрачава се.    
Небето е дебела плоча недоносен мрак,    
Метална, с непонятна тежест.    
И шумове прииждат пак: проскърцване, свистене, лай.

Нещастни случаи във вестника: дете    
Загинало в кола, капризен вятър, който прави ад    
От непознат американски град, и ураган    
От атоми – в сърцето на черупка.

И сякаш стаята e с теб препълнена,    
Със сетивата ти, с присъствието в стола,    
С ръцете и нозете дишащи - и впити    
В ципата на въздуха, внезапно видим.

А аз те гледам как седиш като на сцена.    
Нещастен случай – страница от теб сменена.

---
layout: post
hidden: false
title: '"Депеш Мод" на Сергий Жадан - ъндърграунд литературата за 90-те по украински'
subtitle: >-
  Романът би се харесал на тези, които са изживели своите студентски години през
  90-те, на тези, които само са чували носталгични истории от своите близки,
  както и на всички останали, любопитни да надникнат в една коренно различна от
  съвремието епоха, ако и от нея да ни делят само три десетилетия
author: Antonia
image: /Uploads/depeche_cover.jpg
category: newbooks
tags:
  - депеш мод
  - Сергий Жадан
  - Украйна
  - нова книга
  - книги
  - роман
schedule: ''
---
Най-новото попълнение в каталога на издателство „Парадокс“ пренася читателите в Украйна по време на една уникална епоха на пробуждане. Времена на осъзнаване, бунт и идеи за промяна,  които намират отражение в музикалните течения, литературата и по-освободеното поведение, и неслучайно се издигат в култ дори от поколенията, които само са чували за тях.

\==

Книгата „Депеш Мод“ (232 стр. 16 лв.) на Сергий Жадан е образец на ъндърграунд литературата и е неделима част от музиката и посланията на 90-те. Романът разказва за студентския живот в Харков, за общежитията, за приятелството, изградено върху безусловната подкрепа, за взаимоотношенията, които се създават само и единствено по време на следването.

\==

Той би се харесал на тези, които са изживели своите студентски години през 90-те, на тези, които само са чували носталгични истории от своите близки, както и на всички останали, любопитни да надникнат в една коренно различна от съвремието епоха, ако и от нея да ни делят само три десетилетия.

\==

Преводът на „Депеш Мод“ от украински е дело на Райна Камберова. 

\==

Сергий Жадан е наричан Черния романтик на съвременната украинска литература и култура. Роден е през 1974 г. в Старобилск, Луганска област, а днес живее и работи в Харков. Поет, прозаик, есеист и, не на последно място - рок музикант. Тази взривоопасна смес от таланти вдига във въздуха младите хора не само в днешна Украйна, а и навсякъде по света, откъдето минат „Жадан и кучетата“ – така на галено феновете наричат ска-пънк групата му „Собаки в космосi“ („Кучета в космоса“). Жадан е и бунтовник с кауза, предвид ареста му през 2014 г. на харковския Евромайдан. 

\==

Според сп. „Ню Йоркър“ музиката му е пост-пролетарски пънк, поезията му е лирична, а романите му напомнят на Уилям Бъроуз и бийт поколението с леки спорадични повеи на магически реализъм в латиноамерикански стил. Критиката обявява романите му за „манифест на цяло едно поколение“, а той самият е сред шепата украински автори широко превеждани по света.

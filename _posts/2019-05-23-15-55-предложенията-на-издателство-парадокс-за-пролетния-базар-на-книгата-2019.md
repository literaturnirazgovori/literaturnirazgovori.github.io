---
layout: post
hidden: false
title: Предложенията на издателство "Парадокс" за Пролетния базар на книгата 2019
subtitle: >-
  Сред тях са "В сянката на Петльов връх" от латвиеца Освалдс Зебрис, "Дискотека
  "Гогол" от естонеца Пааво Мацин, "Депеш Мод" от украинеца Сергий Жадан и други
author: Antonia
image: /Uploads/paradox1.jpg
category: newbooks
tags:
  - Парадокс
  - нова книга
  - предложения
  - заглавия
  - '2019'
  - пролетен базар на книгата
schedule: ''
---
**"В сянката на Петльов връх" от Освалдс Зебрис**

\==

Книгата е представител на истински добрата латвийска съвременна проза и е носител на престижната награда за литература на Европейския съюз. Действието се развива в Рига през 1905 г. Руският цар постепенно губи контрол над огромната си империя, а градът се тресе от работнически бунтове, насилие и погроми. Революцията се носи във въздуха, хаосът настройва брат срещу брата. 

\==

Сред тези катаклизми един бивш учител се замесва в бунтовете, но скоро осъзнава, че войната ще му отнеме много повече, отколкото е готов да даде. Година по-късно драматичното отвличане на три деца изправя на нокти полицията в Рига. Кой стои зад това? Какъв е мотивът му? Отговорът ще разруши живота на две семейства, които търсят истината във времена, в които всички страни са жертви.

\==

_Авторът ще гостува в България по време на Пролетния базар на книгата. На 30 май от 18:30 ч. в Литературен клуб “Перото” Ина Вълчанова среща Освалдс Зебрис в диалог за човечността и идентичността. В сянката на Петльов връх ли е остров Крах? Модератор на дискусията е журналистът Георги Ангелов._

\==

**"Дискотека "Гогол" от Пааво Мацин**

\==

_Още една книга, донесла Европейската награда за литература на своя автор. Тя ще бъде представена на 29 май от 18:30 ч. в  Литературен клуб “Перото”. Калин Терзийски ще влезе в диалог с Пааво Мацин за пресечната точка на историите. Има ли кой да ви обича в дискотека "Гогол"? Отговора ще потърсим заедно. _

\==

След опустошителна война с НАТО, имперска Русия е сложила край на естонската независимост, естонците са се превърнали в мижаво малцинство в собствената си родина, залята от преселници от Изтока, а шареното ново население е изключително криминално по своя характер. Това е паралелната реалност (или пък близкото бъдеще?), в която е поставено действието на романа. 

\==

„Дискотека „Гогол“ е едновременно антиутопия и пародия на антиутопичното, а самият Пааво Мацин отбелязва, че докато е пишел книгата, е изпитвал един вид колективен психологически страх от подобен бъдещ сценарий: усещане, бъкащо от изключително гоголевски фантоми и герои. 

\==

**"Депеш Мод" от Сергий Жадан**

\==

„Депеш Мод“ от Сергий Жадан ([виж рецензия тук](https://literaturnirazgovori.com/bookreviews/2019/05/07/11-17-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B5%D0%BF%D0%B5%D1%88-%D0%BC%D0%BE%D0%B4-%D1%81%D0%B5%D1%80%D0%B3%D0%B8%D0%B9-%D0%B6%D0%B0%D0%B4%D0%B0%D0%BD-%D0%B2-%D0%BB%D1%83%D0%B4%D0%B8%D1%8F-%D0%B2%D0%BE%D0%B4%D0%BE%D0%B2%D1%8A%D1%80%D1%82%D0%B5%D0%B6-%D0%BD%D0%B0-90-%D1%82%D0%B5.html)) е култов роман за поколението от 90-те години на ХХ век. Той пренася читателите в Украйна в една уникална епоха на пробуждане. Времена на осъзнаване, бунт и идеи за промяна, намиращи отражение в музикалните течения, литературата и по-освободеното поведение неслучайно се издигат в култ дори от поколенията, които само са чували за тях.

\==

Книгата „Депеш Мод“ е образец на ъндърграунд литературата и е неделима част от музиката и посланията на 90-те. Романът разказва за студентския живот от този период в Харков, за живота в общежитията, за приятелството, изградено на безусловната подкрепа, за лутанията на едно изгубено поколение.

\==

**"Дръж здраво венеца си" от Яник Енел**

\==

Написан на ръба на бръснача, в постоянно напрежение, дълбокият и халюциниращ роман на Яник Енел е истински фойерверк от тъмен поетизъм и литературен плам. Книгата е носител на наградите Медиси (2017) и първия Гонкур в България (2018).

\==

„В този лъжовен свят истината е принудена да се крие вдън горите като подплашен бял елен“ – това е осъзнал в навечерието на петдесетата си годишнина Жан Дешел, чийто живот оттук нататък е посветен на търсенето на тази истина чрез книгите и филмите, които го обсебват, чрез имената на автори и герои, които се смесват и образуват нови взаимовръзки и смисли в „тайнствено порестата вътрешност” на главата му. 

\==

**"Хотел "Авион" от Иржи Кратохвил**

\==

Почитателите на съвременната чешка литература със сигурност ще се насладят на книгата, считана за един от най-важните романи на популярния в редица страни писател Иржи Кратохвил. В центъра на историята е тежката съдба на писател, който по време на така наречената „нормализацията“ след Пражката пролет от 1968 г. е подложен на политически преследвания. 

\==

С идването на новия обществен ред след 1989 г. обаче той си остава същият непримирим идеалист и аутсайдер, неспособен да се приобщи дори към собственото си семейство. Неговата лична история се преплита с драматичните исторически събития в Европа и света, описани с много зловеща ирония.

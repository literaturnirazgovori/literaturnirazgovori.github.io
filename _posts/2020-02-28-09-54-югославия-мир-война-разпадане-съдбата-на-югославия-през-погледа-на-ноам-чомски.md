---
layout: post
hidden: false
title: >-
  "Югославия. Мир, война, разпадане" - съдбата на Югославия през погледа на Ноам
  Чомски 
subtitle: >-
  Балканите и бурната история на бивша Югославия са сред основните теми в
  съчиненията на един от най-влиятелните интелектуалци на XX век
author: Antonia
image: /Uploads/jugoslaviachomski.jpg
category: newbooks
category2: ''
tags:
  - Ноам Чомски
  - Югославия
  - Сиела
  - нова книга
  - нонфикшън
  - политика
  - история
schedule: ''
redirect_from:
  - >-
    /newbooks/2020/02/27/12-57-югославия-мир-война-разпадане-съдбата-на-югославия-през-погледа-на-ноам-чомски
---
Балканите и бурната история на бивша Югославия са сред основните теми в съчиненията на Ноам Чомски, един от най-влиятелните интелектуалци на XX век. Изданието „Югославия. Мир, война, разпадане” (Сиела, 2020), съставено от журналиста Давор Джалто, за първи път обобщава написаното от Чомски за югославския регион в рамките на над четиридесет години.

\==

Със своя отказ да се присъедини към СССР на Сталин и опита в самоуправляващия се социализъм, Югославия се оказва страната, която отразява най-ясно някои от най-важните политически процеси и идеи след края на Втората световна война. След падането на Берлинската стена международните политически процеси също оказват решаваща роля за съдбата й през 90-те години и съдбата на целия регион от първите десетилетия на новия век.

\==

Един от най-яростните критици на американската външна политика – Ноам Чомски – се опитва да обобщи сложната взаимовръзка между международните политики и вътрешните сили в югославското общество, довели до разпадането на социалистическата федеративна република и до трагичната ѝ съдба.

\==

Разделена на три части, книгата разглежда периода на Югославия под ръководството на Йосип Броз Тито, кризата от края на 80-те и началото на 90-те години и разпадането на Югославия, както и Косовския въпрос, събитията, довели до бомбардировките на НАТО през 1999 г., самите бомбардировки и последиците от тях.

\==

Чомски яростно осъжда нападението над Югославия по време на войната в Косово. Без да защитава авторитарния режим на Милошевич, той все пак заявява, че е имало начин войната да се избегне и че с нея на практика не е постигнато нищо друго, освен да се затвърдят антиевропейските и антидемократични сили в бивша Югославия. 

\==

Чомски критикува остро доктрината за „хуманитарна“ интервенция и налагане на демокрация със сила, разобличавайки двуличието на нейните защитници с много примери за това как западни демокрации са подкрепяли и продължават да подкрепят диктатори, извършващи дори по-големи зверства от Милошевич, но застанали на „правилната“ геополитическа страна. 

\==

„Югославия. Мир, война, разпадане” ще помогне на читателите да преосмислят историята на Югославия и причините за нейното разпадане, като се абстрахират от налаганите стереотипи и погледнат на външната политика от гледната точка не на противопоставянето на Изтока срещу Запада, а на човешките права и прогреса. Нещо повече, тази книга е насочена към всички, които биха искали да разберат сложните процеси, определили съдбата на Балканите през последните няколко десетилетия, както и за онези, които се стремят да ги променят.

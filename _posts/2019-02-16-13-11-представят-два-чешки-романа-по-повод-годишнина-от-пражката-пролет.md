---
layout: post
hidden: false
title: Представят два чешки романа по повод годишнината от Пражката пролет
subtitle: >-
  „Чешки съновник“ от Лудвик Вацулик и „Хотел „Авион“ от Иржи Кратохвил ще бъдат
  представени на 18 февруари от 18 . в Чешкия център 
author: Antonia
image: /Uploads/bohemiaevent.jpg
category: newbooks
tags:
  - Лудвик Вацулик
  - роман
  - книга
  - Иржи Кратохвил
  - чешки съновник
  - хотел авион
  - Парадокс
---
Най-новите книжни издания на „Бохемия клуб“ и „Парадокс“ - „Чешки съновник“ от Лудвик Вацулик и „Хотел „Авион“ от Иржи Кратохвил, ще бъдат представени на 18 февруари от 18 . в Чешкия център. Поводът е 51-ата годишнина от революционните събития в Чехословакия, известни като Пражка пролет.

\==

Премиерата ще бъде съпътствана от честване на добре познатата на всички бохемисти преподавателка и преводачка Анжелина Пенчева, на която има посвещение в новоизлязлата книжка на „Хомо Бохемикус“ - „Крепости и замъци в Бохемия и Моравия“.

\==

**Романът „Чешки съновник“ от Лудвик Вацулик** 

\==

(в превод на Васил Самоковлиев) е средищно произведение за чешката проза от втората половина на XX в. За първи път е публикуван в нелегално самиздатско издание през 1981 г., през 1983 г. излиза в знаменитото емигрантско издателство 68´ Publishers в Торонто, а първото официално издание в родината му се осъществява в бърненското издателство Atlantis през 1990 г. 

\==

Написана под формата на дневник, книгата проследява една година от живота на своя герой, чийто прототип е самият автор, и пресъздава обществената ситуация в Чехословакия от края на 70-те години, както и атмосферата в дисидентската литературна общност. 

\==

Макар да съдържа множество реални факти, а героите му да са действителни личности, „Чешки съновник“ не е документална книга, а многопластов художествен разказ за опита на личността и обществото с тоталитарната власт. Съчетавайки автобиографизъм и художествена измислица, достоверност и въображение, Лудвик Вацулик създава един от най-оригиналните опити с жанра на романа в родната си литература от последните десетилетия на миналия век.

\==

**Романът на Иржи Кратохвил „Хотел Авион“** 

\==

(в превод на Анжелина Пенчева) е вдъхновен е от една от забележителностите на град Бърно – построения през 1928 г. по проект на архитект Бохуслав Фухс хотел „Авион“. Хотелът, смятан за един от символите на бърненския функционализъм, се намира в центъра на града, на ул. „Ческа“, и е известен като една от най-тесните хотелски сгради в света. Парцелът, на който се издига, е с размери едва 8 на 34 метра, с което е съобразено архитектурното решение на неговия интериор. 

\==

„Тъй като не знам как да създам мултифункционален роман, който да бъде едновременно литературно, пластично, музикално, театрално и танцово произведение, задоволих се с досега на литературата и архитектурата. „Хотел Авион“ е романов макет на хотел „Авион“. Има неговите десет етажа, вертикалните пробиви от една глава в друга, семплата сложност на функционализма, тясното, но наситено разказно пространство, а от последната десета глава на романа има  изглед като от тераса. И сега е ред на архитектите да построят хотел по някой мой роман, например по „Нощно танго“", казва авторът.

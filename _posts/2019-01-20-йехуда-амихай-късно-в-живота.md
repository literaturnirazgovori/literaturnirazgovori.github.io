---
layout: post
hidden: false
title: 'Йехуда Амихай: Късно в живота'
subtitle: 'Превод: мой'
author: Antonia
image: /Uploads/yehuda_amichai.jpg
category: translations
tags:
  - израелска поезия
  - Йехуда Амихай
  - поезия
  - превод
---
Късно в живота си идвам при теб

пресят през много врати, смален от стълби.

Почти нищо не е останало от мен.

\==

Ти си толкова изненадана жена, живееш с половин кураж,

първобитна жена с очила - елегантни юзди за очите ти.

\==

"Нещата обичат да се губят и да бъдат намирани

от другите. Само хората обичат

себе си да намират". Така каза ти.

\==

После счупи цялото си лице

на два отделни профила, един за далечината

и един за мене - като сувенир, и си отиде.

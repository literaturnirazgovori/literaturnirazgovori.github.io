---
layout: post
hidden: false
title: Книжните препоръки на издателство "Жанет 45" за панаира на книгата 2019
subtitle: >-
  Сред тях са феноменалния труд "Империята трябва да умре" на Михаил Зигар,
  наградения с "Пулицър"" роман на Адам Джонсън "Синът на управителя на
  сиропиталището" и много нови български книги
author: Antonia
image: /Uploads/imperiyatatryabvadaumre.jpg
category: newbooks
category2: ''
tags:
  - препоръки
  - предложения
  - '2019'
  - панаир на книгата
  - Жанет 45
schedule: ''
pageviews: 184
---
**БЪЛГАРСКИ КНИГИ**

\==

**„Физика на тъгата“ от Георги Господинов – с филмова корица на Тео Ушев**

\==

Романът излиза с нова корица, дело на Теодор Ушев. Специалното осмо издание на книгата се появи месец преди българската премиерата на анимацията на Ушев, създадена по текста на Господинов. Близо осем години след публикуването си „Физика на тъгата“ продължава да е една от най-четените и превеждани книги у нас. 

\==

**„Падение и спасение“ от Весела Тотева - с филмова корица от филма „Доза щастие“**

\==

В първия пълнометражен филм на Яна Титова е  завладяващата истинска история на журналиста Весела Тотева. Търсейки щастието, тя и дъщеря й попадат в порочен кръг, от който измъкването се оказва почти невъзможно. „Падение и спасение“ описва седемгодишната изтощителна, но успешна борба с наркотиците. По вдъхновяващ начин и с изключителна прецизност филмът проследява периода, в който те стават широко достъпни в България и малцина са хората, които успяват да преборят зависимостта в името на щастието. В главната женска роля влиза актрисата Валентина Каролева (дъщерята на Весела Тотева), чиято роля е дебютна за големия екран.  

\==

**„Когато великани ходеха по земята“ от Мартин Касабов**

\==

Колекция от 42 разказа на границата на съзнанието и съня. Истории абсурдни, приказни, фантазни, които ще ви отведат в един свят, в който магичното и реалното се преплитат.

\==

**„Потъване в мъртво море“ от Антония Апостолова (**[**виж повече за книгата тук**](https://literaturnirazgovori.com/category/mybooks)**)**

\==

Дванадесет истории за човешките загуби във всичките им форми, видени през преживяванията на различни видове двойки. Разкази за променливата близост, изпитанията и равносметките, затворените врати, пред които неминуемо се изправяме, и струящата през всички наши разкъсвания светлина. Езикът е поетичен и образен, а сюжетите изненадват.

\==

**„Пиле, змия, звяр и дюля“ от Петко Симеонов (**[**виж рецензия тук**](https://literaturnirazgovori.com/bookreviews/2019/08/27/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html)**)**

\==

Четири новели, в които острото сатирично перо е потопено в мастилото на магическия реализъм. На пръв поглед познати исторически реалии и типажи, покрай които сме минавали и в живота, и из страниците на родната ни литература, изведнъж ни изненадват със странни „измествания“, жестове, реплики, обрати. Всичко това – на чуден, сочен, гъвкав български език.

\==

**„Преследването, или седемте дни на дервиша“ от Симеон Ботев**

\==

Един баща търси изоставената си на младини дъщеря, за да й поиска прошка, когато внучката му е отвлечена от разбойници, за да бъде продадена като робиня. Принудени от обстоятелствата, баща и дъщеря се съюзяват и тръгват да я спасят. Преследването в планината ще ги срещне в поредица от премеждия с неочаквани съюзници и врагове и неусетно ще ги сближи. 

\==

**„Поздрави от синята палатка“ от Петя Кокудева (**[**виж интервю за книгата**](https://literaturnirazgovori.com/interviews/2019/07/12/09-30-%D0%BF%D0%B5%D1%82%D1%8F-%D0%BA%D0%BE%D0%BA%D1%83%D0%B4%D0%B5%D0%B2%D0%B0-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%B0-%D0%B7%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D0%BC.html)**)**

\==

95 от най-ценните срещи на Петя Кокудева със света. Това не е пространен пътепис, а калейдоскоп от кратки, фрагментарни истории с много личен поглед към разнолики места и култури. Някои от текстовете са същински трилъри, други са разговори, трети са документален разказ или фрагмент от философията на далечна култура.

\==

**„Бележки за забравяне“ от Иван Кулеков **

\==

_„Мравки и богове“ от Стефан Цанев – ново самостоятелно издание (предстои), с нова корица на Христо Гочев_

_\==_

**ПРЕВОДНИ**

\==

**„Империята трябва да умре“ от Михаил Зигар**

\==

Необикновено увлекателна книга. Най-важният етап в историята на Русия става ясен благодарение на това, че хората, творили тази история, са показани удивително живи; понякога направо ти се иска да им кажеш: „Не, не трябва, това е грешка, вие погубвате Русия!“ Не мога да се сетя за нито една друга книга която така пълно, точно и мощно да представя на читателя смисъла на ключово историческо събитие. — Владимир Познер, журналист и телевизионен водещ

\==

**„Синът на управителя на сиропиталището“ от Адам Джонсън**

\==

Изящно построен роман, който отвежда читателя на рисковано приключение в дълбините на тоталитарната Северна Корея и в най-интимните кътчета на човешкото сърце. — Из аргументацията на журито на „Пулицър“

\==

**„Случки в близката нереалност“ от Макс Блехер (**[**виж рецензия тук**](https://literaturnirazgovori.com/bookreviews/2019/10/28/09-11-%D0%B4%D0%B2%D0%B0-%D1%80%D0%BE%D0%BC%D0%B0%D0%BD%D0%B0-%D0%BD%D0%B0-%D0%BC%D0%B0%D0%BA%D1%81-%D0%B1%D0%BB%D0%B5%D1%85%D0%B5%D1%80-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D0%BB%D0%B8%D1%87%D0%B5%D0%BD-%D0%B5%D0%BA%D0%BF%D0%B5%D1%80%D0%B8%D0%BC%D0%B5%D0%BD%D1%82-%D1%81-%D0%BD%D0%B5%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0.html)**)**

\==

Признат приживе, забравен по време на комунизма, преоткрит едва в началото на XXI век, гласът на един от най-ярките румънски модернисти се разкрива в двата романа, събрани в изданието заедно с илюстрациите на Тео Ушев. Единият проследява спомените от едно детство и юношество в малък румънски град, а вторият представлява нещо като дневник на болния за живота във френски санаториум (място, където самият Блехер се е лекувал).

\==

**„В памет на паметта“ от Мария Степанова**

\==

„Един от най-важните текстове, писани на руски език през последните години. Книгата на Степанова дава основание да се твърди за триумфалното завръщане на руската литература на световната литературна сцена. — Лев Оборин

\==

**ПОЕЗИЯ**

\===

**"Криле от папиемаше" - Ина Иванова**

\==

**"Всичко е почти наред" - Виолета Кунева (**[**виж интервю с авторката за книгата**](https://literaturnirazgovori.com/interviews/2019/11/28/09-34-%D0%B2%D0%B8%D0%BE%D0%BB%D0%B5%D1%82%D0%B0-%D0%BA%D1%83%D0%BD%D0%B5%D0%B2%D0%B0-%D0%BF%D0%BE%D1%87%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B8%D0%BD%D0%BE%D0%BD%D0%B8%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%BE.html?fbclid=IwAR3xvoM0oHfKzWS_lvhNL5n9djmEjLZOwepgjl_1wSZXGt9WXnKd4BvUyVs)**)**

\==

Виолета Кунева фино и иронично изследва самата себе си - и понеже не познава спирачки, изследва и нас. Неудобствата на живота са преодолени с неудобствата на стихотворенията, в които винаги има място за изненада какви точно сме. Място за нежност към смисъла. Към истината. - Марин Бодаков

\==

**"В печалния хан на дните" - Мартин Илиев**

\==

В печалния хан на дните се срещат каруците на миналото

и керванът на бъдещето.

Изули обувките си, пътниците пият вино

и се псуват по цели нощи.

\==

**„Животните“ от Мария Донева**

\==

Животните. Те са загадъчни, добри и нежни. Живеят скромно и се справят с всичко, което съдбата им поднася. Копнеят за любов и близост и мъчително се опитват да изразят чувствата, които изпълват сърцата им. 

\==

**ДЕТСКИ**

\==

**„Къде е мама?“ и „Съчко“** от Джулия Доналдсън

\==

**„Черните камъни“** от Хюс Кайер

\==

**„Петюха“** от Михаил Калдъръмов

\==

**„Зимни слънчогледи“** от Анета Дуйчева

\==

**„Как кученцето си намери дом“** от Мая Дългъчева

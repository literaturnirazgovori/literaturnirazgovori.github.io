---
layout: post
hidden: true
title: '"Пролет" – третата част от поредицата "Сезони" на Али Смит излиза на български'
subtitle: >-
  В романа Али Смит намества някои парчета от пъзела, вмъкнат в „Есен“.
  Повествованието следва няколко сюжетни линии, които от време на време
  майсторски се преплитат и предизвикват неочакван обрат
author: Antonia
image: /Uploads/proletalismith.jpg
category: newbooks
category2: ''
tags:
  - Али Смит
  - Пролет
  - Лист
  - роман
  - нова книга
schedule: ''
---
„Пролет“ е третата част от поредицата „Сезони“ на шотландската писателка Али Смит, който се състезава за наградата „Оруел“ за политическа проза във Великобритания. Романът излиза у нас броени дни след включването й в дългия списък. Отличието е най-престижното в тази категория. В средата на май ще стане ясно дали романът влиза и в краткия списък с претенденти. 

\==

Както предишните книги от поредицата, и „Пролет“ се появява в каталога на издателство „Лист“ в превод на Паулина Мичева. Корицата е дело на художничката Албена Лимони

\==

В романа Али Смит намества някои парчета от пъзела, вмъкнат в „Есен“. Повествованието следва няколко сюжетни линии, които от време на време майсторски се преплитат и предизвикват неочакван обрат. 

\==

Сред героите е Ричард „Дабълдик“ Лийз – режисьор с поизбледнял ореол на легенда. Той стои на перона на забутана гара в Шотландия и пътува из спомените си. Води диалози с въображаемата си дъщеря, получава отговори от мъртвата си приятелка. Поръчали са му да заснеме филм за любовта на поета Райнер Мария Рилке и писателката Катрин Мансфийлд. Историята им изглежда красива, но е изцяло фалшива. Както много други истории, родени във времената на пост-истината. И тук, както и в предишните части на поредицата, Али Смит превежда читателя през лабиринт от политика, изкуство и фантазии, без да изпуска нишката на голямата литература.

\==

Ето какво отбелязва писателят и журналист Алекс Престън в британския вестник „Обзървър“: „Третата книга в квартета на Али Смит е най-добрата ѝ досега, ослепителен химн за надежда, обединяващ миналото и настоящето... Сякаш тук се случват две неща. Първо, Смит все повече осъзнава възможностите на този нов тип разказване на истории, намирайки по-дълбоки и убедителни начини да влезе под кожата на своето време. Има обаче нещо друго. Докато четях „Пролет“, внезапно разбрах за необикновения мета-роман – Годината – че квартетът ще се сформира, след като е завършен, и колко вълнуваща и важна ще бъде тази книга... Сега е възможно да се разпознае колко ослепително ще бъде взаимодействието на идеи и образи между четирите книги... Има толкова много да се каже за този сияен, щедър роман, изпълнен с надежда... Целият този богат материал се усилва от ехото и резонансите, които барабанят между „Пролет“ и нейните предшественици. Смит винаги е била дълбоко морален писател, но в тази поредица от романи тя прави нещо повече от проста дисекция на беззаконията на своята епоха. Тя ни осветява диря през от кошмара“.

\==

„Нобеловият лауреат на Шотландия в режим „очакване” – така наричат в родината ѝ Али Смит. Член на Кралското общество за литература и ломандор на Ордена на британската империя, тя е сред най-силните гласове в съвременната европейска литература. Откакто през 1995 г. публикува сборника с разкази Free Love and Other Stories („Свободната любов и други истории”) името ѝ редовно присъства в списъци с престижни отличия или поне в номинациите за тях. Романът ѝ „Есен” – първи от поредицата „Сезони”, стигна до финала за наградата „Ман Букър”.

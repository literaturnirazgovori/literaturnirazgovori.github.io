---
layout: post
hidden: false
title: Излиза биографичният роман "Желязната жена" на Нина Берберова
subtitle: >-
  Тези над 500 страници хвърлят светлина върху личността и съдбата на
  загадъчната баронеса Мария Закревска Бенкердорф - Мура, на Запад спрягана като
  "руската миледи" и "червената Мата Хари" 
author: Antonia
image: /Uploads/zhieljaznatazhena.jpg
category: newbooks
tags:
  - Нина Берберова
  - книга
  - роман
  - биография
  - Мария Закревска Бенкердорф
  - Мура
---
На 18 януари излиза от печат биографичната книга на руската писателка Нина Берберова "Желязната жена" в превод на Белла Цонева.

\==

Тези над 500 страници хвърлят светлина върху личността и съдбата на загадъчната баронеса Мария Закревска Бенкердорф - Мура, неслучайно наречена от авторката „желязната жена”. На Запад я спрягат като „руската миледи“ и „червената Мата Хари“ (в книгата това е само загатнато, но днес е установено, че наистина е била двоен агент – съветски и британски). 

\==

Далеч по-интересни обаче както за Берберова, която я е познавала лично, така и за читателя са връзките й с британския дипломат, агент и мемоарист Робърт Локхарт, с руско-съветския писател Максим Горки и с английския фантаст Хърбърт Уелс.

\==

Този обсебващ бестселър е и изключително свидетелство, подкрепено с множество документи, за цяла една епоха от световната история: за Първата световна война, Октомврийската революция и отношението на Европа към нея, за драматичната действителност в Съветска Русия, за живота на руските емигранти и цяла поредица исторически личности.

\==

**Нина Берберова (1901-1993**) емигрира след Октомврийската революция в Париж и живее там 25 години, през които общува с легендарни личности като Ана Ахматова, Владимир Набоков, Борис Пастернак, Марина Цветаева, а впоследствие се установява в САЩ, където преподава руски език в университета в Йейл. Автор е на редица текстове и предимно биографични романи. „Желязната жена“ е издадена за пръв път в Ню Йорк през 1981 година със знаменателен успех.

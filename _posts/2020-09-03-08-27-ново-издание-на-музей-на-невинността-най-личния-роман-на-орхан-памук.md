---
layout: post
hidden: false
title: 'Ново издание на "Музей на невинността" - най-личния роман на Орхан Памук '
subtitle: >-
  „Музей на невинността“ отправя предизвикателство към читателя не само с
  размислите си за любовта, но и за брака, секса, страстта, семейството,
  приятелството и щастието
author: Antonia
image: /Uploads/muzeynevinnosta.jpg
category: newbooks
category2: ''
tags:
  - Еднорог
  - Музей на невинността
  - Орхан Памук
  - нова книга
  - роман
schedule: ''
pageviews: 57
---
Ново издание на може би най-личния роман на турския нобелист Орхан Памук - „Музей на невинността“, излиза на книжния пазар с логото на изд. „Еднорог“ (25 лв.).  Романът разказва историята на една любов, започнала като случайна връзка и превърнала се в огромно, всепроникващо и несломимо чувство, по-силно от смъртта и съизмеримо единствено с божественото и вечността.

\==

Кемал, син на заможно истанбулско семейство, трябва да се сгоди за Сибел, която също произхожда от висшето столично общество. Тогава той среща случайно Фюсун, красива продавачка в магазин, далечна негова роднина. Тази среща поставя началото на едно всеобхватно чувство, което променя изцяло ценностната система на Кемал. Далечните братовчеди нарушават табутата на доброто общество и общоприетите традиции на Турция – от този момент подреденият живот на многообещаващ заможен млад човек се превръща за Кемал в обикновен параван, зад който протича истинският му живот, в който значение има само и единствено любовта. 

\==

Постепенно бляскавите заведения и празненствата на истанбулската “златна младеж” отстъпват място на тайни, откраднати срещи, евтини хотели и бедняшки кръчми, посещавани от обикновени хорица, осъдени да съзерцават с горчивина краха на мечтите си. Животът на Кемал се превръща в поредица от ревниво съхранявани мигове, и той постепенно започва да изгражда музей на своята любов, изпълнен с предмети, съхранили аромата на откраднатото време. Осъдената му любов превръща Истанбул в град на мечти и сенки, сред които той търси да зърне случайно изгубената си любима. Безкрайното търсене на Фюсун кара Кемал да преосмисли своя свят, който дотогава е приемал като даденост.

\==

„Музей на невинността“ отправя предизвикателство към читателя не само с размислите си за любовта, но и за брака, секса, страстта, семейството, приятелството и щастието. Освен трогателната любовна история, изобилието на незабравими образи и събитията, осветляващи дълбините на човешката душа, романът е анализ на развитието на обществото и културата на Турция от миналите десетилетия, на фона на неотразимо красивия роден град на автора – Истанбул.

\==

Орхан Памук е най-продаваният турски писател в световен мащаб, придобил международна популярност през 90-те години на XX век. Носител е на Нобеловата награда за литература за 2006 г. за цялостно творчество. През 2003 г. печели международната награда IMPAC за романа си "Името ми е червен”. Лауреат е на Наградата за мир за 2005 г., присъждана от организацията на немските книготърговци.
Носител е на френската награда "Медичи” за най-добър чуждестранен роман за 2005 г за „Сняг”. През 2005 г. става почетен член на Американската академия за литература и изкуство, а престижното списание "Тайм" го включва в списъка на 100-те най-влиятелни личности в света.
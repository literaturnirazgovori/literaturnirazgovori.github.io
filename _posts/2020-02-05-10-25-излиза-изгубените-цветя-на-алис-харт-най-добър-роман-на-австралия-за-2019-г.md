---
layout: post
hidden: false
title: >-
  Излиза "Изгубените цветя на Алис Харт" -  най-добър роман на Австралия за 2019
  г.
subtitle: >-
  Опияняващ разказ на австралийската писателка Холи Рингланд за семейството,
  обичта и себеоткриването, за силата на думите и значенията, които им
  приписваме, съобщават издателите от „Колибри“
author: Antonia
image: /Uploads/izgubenitetsvetya.jpg
category: newbooks
category2: ''
tags:
  - Изгубените цветя на Алис Харт
  - Колибри
  - Алис Харт
  - нова книга
  - роман
schedule: ''
pageviews: 74
---
След 7 февруари можете да четете „Изгубените цветя на Алис Харт“, определен от критиката за най-добър роман на Австралия за 2019 г. Опияняващ разказ за семейството, обичта и себеоткриването, за силата на думите и значенията, които им приписваме, съобщават издателите от „Колибри“.

\==

„Изгубените цветя на Алис Харт“ (превод Мая Ненчева, 432 стр., цена: 20 лв.) е роман за неразказаните истории, които ни преследват, и за историите, които разказваме сами на себе си, за да оцелеем. 

\==

Деветгодишната Алис Харт живее в идиличен дом, сгушен между обширни поля със захарна тръстика и морето. Една трагедия безвъзвратно променя живота ѝ и Алис е изпратена да живее при баба си, в чиято ферма за австралийски цветя намират подслон жени, които се чувстват изгубени и обезверени. 

\==

В духа на викторианската традиция всяко цвете има собствено значение и Алис постепенно започва да си служи с езика на цветята, за да изкаже нещата, за които ѝ е трудно да говори. Семейните тайни, едно жестоко предателство и един мъж от далечна страна ѝ помагат да осъзнае, че има истории, които цветята не могат да разкажат. И че ако наистина иска да извоюва свободата си, трябва да се престраши да разкаже най-ценната история, която познава – своята собствена.

\==

Холи Рингланд израства в тропическата градина на майка си на източното крайбрежие на Австралия. През двайсетте си години работи четири години в отдалечена общност на коренното население в централната австралийска пустиня. През 2009 г. се премества в Англия, където получава магистърска степен по творческо писане от Университета на Манчестър. Дебютният ѝ роман „Изгубените цветя на Алис Харт” е международен бестселър, издаден в 29 държави. През 2019 г. печели наградата на австралийската книжна индустрия „Книга на годината в категория „Художествена литература”.

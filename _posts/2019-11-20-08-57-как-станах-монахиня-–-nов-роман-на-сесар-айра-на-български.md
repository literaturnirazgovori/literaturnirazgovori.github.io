---
layout: post
hidden: false
title: '"Как станах монахиня" – нов роман на Сесар Айра на български'
subtitle: >-
  Този път предизвикателството започва с отвращението на едно момченце (или
  момиченце?) някъде в Аржентина, което опитва сладолед за първи път – на вкус
  той е ягодов и кошмарен и ще промени живота му завинаги
author: Antonia
image: /Uploads/kakstanahmonahinya.png
category: newbooks
category2: ''
tags:
  - Сесар Айра
  - Как станах монахиня
  - нова книга
  - роман
  - Лист
schedule: ''
---
Аржентинският чудак Сесар Айра, когото букмейкърите редовно слагат в листата с потенциални носители на Нобелова награда за литература, се представя на българския читател с нова книга. Тези дни с логото на издателство „Лист” излезе романът му „Как станах монахиня”, нареждан сред най-добрите му произведения. 

\==

Това е третото заглавие на Айра в каталога на издателството, и както и другите две – „Мрамор” и „Разговорите”, то също е в превод на Нева Мичева.

\==

Този път предизвикателството започва с отвращението на едно момченце (или момиченце?) някъде в Аржентина, което опитва сладолед за първи път – на вкус той е ягодов и кошмарен и ще промени живота му завинаги. В тази книга Сесар Айра вкарва читателя във водовъртеж със сцени от училището и затвора, впечатления от радиотеатъра и детските приятелства, прозрения за лъжата и вендетата. 

\==

За творчеството му критиците казват, че е библиотека и който го чете, получава достъп до нова глава не само от аржентинската литература, но и въобще от белетристиката и есеистиката на испански. Както отбелязва вестник "Ел Паис": „Стратегията му е виртуозно да се откаже от всяка прозрачност и да постави под съмнение лесните тълкувания. Реалността присъства, но е неразгадаема”.

\==

Самият Айра пък определя нещата така: „Невероятното се съдържа в романите, но романите се съдържат в реалността.“ Известен е с това, че преобръща традиционната представа за смисъл. Той самият твърди, че го вдъхновява дзенбудизмът – неговата склонност към отклоняване от обикновеното и очакваното, както и централната идея за пустотата, според коментара на „Нойе Цюрхер цайтунг”.

\==

Корицата и графичното оформление на книгата са дело на Костадин Кокаланов.

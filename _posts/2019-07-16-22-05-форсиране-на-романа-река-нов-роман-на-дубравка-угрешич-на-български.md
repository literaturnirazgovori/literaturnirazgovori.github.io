---
layout: post
hidden: false
title: '"Форсиране на романа река" - нов роман на Дубравка Угрешич на български'
subtitle: >-
  Романът разгръща постмодернистична картина на двата свята от близкото минало
  през погледа на онези, които ги претворяват в художествена фикция. Ставаме
  свидетели на международна писателска среща в Загреб през 80-те с участници от
  Източна Европа и от Запада
author: Antonia
image: /Uploads/forsiranenaromanareka.jpg
category: newbooks
tags:
  - Дубравка Угрешич
  - нова книга
  - роман
  - Колибри
schedule: ''
---
На 19 юли излиза от печат „Форсиране на романа река” - многопластов, мултикултурен роман река от световноизвестната писателка Дубравка Угрешич, съобщават издателите от "Колибри". 

\==

„Форсиране на романа река“ (превод: Жела Георгиева, цена: 17 лв., стр. 248) разгръща постмодернистична картина на двата свята от близкото минало през погледа на онези, които ги претворяват в художествена фикция. 

\==

Ставаме свидетели на международна писателска среща в Загреб през 80-те години с участници от Източна Европа и от Запада. От „шапката“ изскачат характерни образи, нижат се гротескни, сюрреалистични събития, абсурди, контрасти – нелепа смърт в хотелски басейн, премиера на книга в месокомбинат, пищен прием със сватбената торта на Ема Бовари, устроен от далечен роднина на Флобер, женско сексуално отмъщение на язвителен критик, бягство отвъд желязната завеса и небезизвестен чадър… 

\==

Дубравка Угрешич отново пленява читателя с присъщото си дръзко остроумие и изобретателност, с тънък хумор и ирония.

\==

_Дубравка Угрешич е родена през 1949 г. в Кутина, Хърватия, в семейство на хърватин и българка. По време на етническите конфликти в бивша Югославия в началото на 90-те избира доброволното изгнаничество и интелектуална свобода и емигрира в Холандия. _

\==

_Творчеството й е щедро на критики към съвременното общество, често поднесени шеговито и иронично, разнищва проблемите с идентичността и имиграцията, както и порочното, често снизходително отношение към жените писателки. _

\==

_Преведени на повече от 20 езика, произведенията й са удостоени с престижни отличия, сред които наградата на Берлинската академия по изкуствата „Хайнрих Ман“, Международната литературна награда „Нойщадт”, наричана още „Американската Нобелова награда за литература", и номинация за Международната награда „Ман Букър“._

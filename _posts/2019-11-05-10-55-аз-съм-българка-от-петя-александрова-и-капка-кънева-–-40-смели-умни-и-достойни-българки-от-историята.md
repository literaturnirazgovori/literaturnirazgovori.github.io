---
layout: post
hidden: false
title: >-
  "Аз съм българка" от Петя Александрова и Капка Кънева – 40 смели, умни и
  достойни българки от историята
subtitle: >-
  40 знакови български художнички допринасят за проекта с 40 невиждани досега
  портрета. Сред историите са тези на Венета Ботева, Леда Милева, Яна Язова,
  Цветана Табакова, Ива-Ваня, Вела Живкова-Благоева, Мара Белчева...
author: Antonia
image: /Uploads/azsymbylgarka.jpg
category: newbooks
category2: ''
tags:
  - аз съм българка
  - сиела
  - истории
  - нова книга
schedule: ''
---
Знаете ли, че истинското име на Калина Малина е Райна? А че още през XIX век е имало българки-педагози? Отговори на тези и други любопитни подробности може да откриете в „Аз съм българка”!

\==

Изданието на "Сиела" събира 40 истории за смели, умни и достойни българки от историята, написани от Петя Александрова. 40 знакови български художнички пък нарисуваха портрети на тези жени, превръщайки я в достоен български аналог на превзелата целия свят „Истории за лека нощ за момичета бунтарки”. Съставител на специалното издание е известната художничка на корици Капка Кънева.

\==

Сред историите са тези на Венета Ботева, Леда Милева, Яна Язова, Цветана Табакова, Ива-Ваня, Вела Живкова-Благоева, Мара Белчева – познати и непознати имена от историята ни, които оживяват отново.

\==

Защо героините на „Аз съм българка” са само жени? „Лесно е да се отговори на този въпрос”, твърди Петя Александрова. „Защото все още за света, в който живеем, полът не е без значение. И защото нещата не са били така лесни, когато си жена и имаш смели идеи и хвъркати мечти. А само с тях светът може да бъде променен. И да служим за пример на бъдещите поколения.”

\==

„Моят избор на героини в тази книга робуваше на едно-единствено условие: да могат да служат за пример и вдъхновение на днешните момичета. На тези, които са неуверени, плашливи, несмели. На тези, които лесно се отказват от мечтите си, ако срещнат препятствие или неодобрение. Които се страхуват от обществено порицание, боят се да бъдат различни, любознателни, страстни, дръзки... На тези, които не смеят да бъдат щастливи или свободни посвоему.”

![](/Uploads/azsymbylgarka2.jpg)

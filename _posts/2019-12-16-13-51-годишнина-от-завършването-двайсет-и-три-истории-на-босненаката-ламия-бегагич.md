---
layout: post
hidden: false
title: '"Годишнина от завършването" - двайсет и три истории на босненката Ламия
  Бегагич'
subtitle: Авторката ни прави свидетели на късчета от живота на някогашни свои
  съученици, все още млади хора, чието съществуване е белязано завинаги от
  войната. Ала пред гръмките думи и големите теми Бегагич предпочита ежедневните
  случки и събития
author: Antonia
image: /Uploads/godishninaotzavyrshavaneto.jpg
category: newbooks
category2: ""
tags:
  - Ламия Бегагич
  - Годишнина от завършването
  - Колибри
  - разкази
  - нова книга
ozone-link: https://www.ozone.bg/product/godishnina-ot-zavarshvaneto/
schedule: ""
redirect_from:
  - /newbooks/2019/12/13/13-13-годишнина-от-завършването-двайсет-и-три-истории-на-босненаката-ламия-бегагич
---
„Годишнина от завършването” събира двайсет и три интроспективни истории, съвършени в своята простота. За любовта и вътрешните преживявания рядко се пише с такава непретенциозност, мъдрост и кристална яснота както това прави в сборника си Ламия Бегагич, съобщават издателите от „Колибри”.

\==

„Годишнина от завършването” (превод: Русанка Ляпова, 128 стр., цена: 14 лв.) ни въвежда деликатно и пестеливо, с две-три кратки реплики или жест, в най-съкровените мисли, надежди и страхове на своите герои, оставя ги да се саморазкрият, да заговорят пред нас с естествеността, с която се изповядват пред самите себе си. 

\==

Авторката ни прави свидетели на късчета от живота на някогашни свои съученици, все още млади хора, чието съществуване е белязано завинаги от войната. Ала гръмките думи, както и големите теми не присъстват в разказите, или остават някъде на заден план. Бегагич предпочита ежедневните случки и събития, интересува се от партньорските отношения, от пукнатините и разминаванията между хора, които би трябвало да са си близки, от техните явни и скрити разочарования, от неизреченото.

\==

_Родена през 1980 година в Босна и Херцеговина, Ламия Бегагич живее в Сараево, където е завършила южнославянски литератури. Публикува поезия и проза в престижни литературни издания, редактор е на детски списания, пише журналистически статии за няколко уеб портала, но силата й е в кратките повествователни форми. _

\==

_„Годишнина от завършването“ (2005) е първият й сборник, излязъл едновременно в Белград и в Сараево и веднага преведен на словенски език. Отличена е със специалната награда на Фондация „Фарах Тахирбегович“ за „принос в развитието на издателската дейност, литературата, библиотечното дело и културата“. _

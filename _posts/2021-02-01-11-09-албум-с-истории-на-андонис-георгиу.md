---
layout: post
hidden: true
title: '"Албум с истории" на Андонис Георгиу - '
subtitle: ассас
author: Antonia
image: /Uploads/album-s-istorii-30.jpg
category: bookreviews
category2: ""
tags:
  - Албум с истории
  - ICU
  - рецензия
  - Андонис Георгиу
ozone-link: https://www.ozone.bg/product/album-ot-istorii/
schedule: ""
---
така странно се преплитат в тези стари албуми хора, възрасти, времена и места – едно оплетено кълбо от лица и съдби, но не е ли всъщност такъв и животът – едно кълбо от истории, за които понякога се присещаме, хрумва ни да ги разкажем, да ги напишем, слагаме им и едно заглавие, Албум с истории, и всичките те се сливат в една история – историята на всеки един от нас или историята на всички ни; какво друго е животът ни освен един албум с истории?

Как историите се превръщат в разказ, в литература - това ни показва Андонис Георгиу в романа си 
Прекрасен полифоничен роман, в който Кипър ни говори с много различни - а всъщност с един, общочовешки - глас, ни предлага издателство ICU, в забележителния превод на Ирена Алексиева, която знае не само гръцки, но и кипърски диалект, на които е написана книгата. "Албум с истории" на Андонис Георгиу не случайно е отличен с Европейската награда за литература през 2016 г. 

Формалният разказвач в този многогласен роман е заварен от смъртта на баба си. Тя става и завръзката, която дава повод на роднини, близки и познати, събрали се на бдението, да отпуснат езиците си и да се отдадат на приказки. По същество романът представлява един безкраен разговор, който скача от тема на тема: раждания и смърт, загуби и скърби, любов и раздели, огорчения и затвоени наново рани, гордост и предразсъдъци, политика и религия, дори футбол и секс. Сред човешките преживелици централно място намират спомените за събитията от 60-те и 70-те, от времето на ЕОКА и борбата срещу британкста колониална власт 
нахлуването на Турция, разделянето на острова, жестокостите, болката и безследно изчезналите и от двете страни - на кипърските гърци и турци, чак до днешните реалности на вътрешна и външна имиграция и бежанци, на много чуждестранни работници, които обгрижват старците в обезлюдяващите се и западащи села, хомофобията и всички осънали социално-бществени теми, които са в дневния ред на разговорите на кипърците.  

Онова, което се получава е едно оплетено кълбо от истории, което ту се заплита, ту се разплита, и това може да продължи вечно. Усещането за тази безкрайност се предава от начина, по който е написан този текст, вкл. и по който графично е представен. Репликите следват една след друга, измествайки разказвача, който се изгубва сред тях - не е ясно кой говори и за кого, като Георгиу не използва дори главна буква, за да започне следващия параграф, а понякога следващият говорител започва направо от средата на изречението на предния на същия ред - без точка. Тук-там има вътрешни заглавия, които започват също от средата на предходното изречение и т.н. Буквално се намотават. ("обърка се и той самият и вече не знаеше коя история е негова и коя чужда, как продължава и как свършва") "разправят че, разправяха ми за една жена"

По начина, по който е съставена, книгата неизбежно носи усещането за документалност, за биографичност. В нея са използвани лични снимки, части от статии и статистика, изрезки от вестници, рецепти, писма, песни, поговорки. Това ровене в личните вещи и спомени придава особена интимност на книгата, до степен, в която това отразява "клюкарстването" в нея, така характерно за обществото в малките села, каквото и е това - войнстващ матриархат, бъркането в живота на другите, силните предразсъдъци, 
(Жените заемат особено място в неговия матриархат). Въпреки конкретиката от имена обаче, историите звучат генерично, те са истории на много хора, превръщат се в представителни, в кипърска история.  

Тази структура повзволява книгата да бъде надписвана. Историите от съвремието, с малки изключения, спират около края на 2010 – началото на 2011 г., но животът си тече, пише Георгиу. 

постепенно се разплиташе, почваше един, припомняше си друг, спомените им се сливаха със събитията от днешния ден, за да предостави една панорамна картина на кипърския живот от последните десетилетия. 

Неизбежно е да се запитаме за отговорността на писателя и за същината на работата му - особено на онзи, който базира текстовете си на реалността и разчита на прототипи.  

– най-малкото е неловко, а може би и болезнено, човек да чуе живота си, разказан на всеослушание, колкото и състрадателно да е описан; 
– неблагодарна е понякога работата на писателите

Георгиу имитира устното разказваческо изкуство, напевността и плавното преливане на устната реч, следвайки обикновените истории - историите не бяха много и в повечето от тях нямаше нищо особено или удивително, често пъти се повтаряха, но за нас бяха толкова вълнуващи и интересни,

В този смисъл е помирителна, толерантна книга, която разравя стари рани, за да ги лекува, да ни напомни, че всички сме хора, че всички сме обикновени, че историята е между хората, не в учебниците, че копнежа и болката по дома изпитват всички - и бежанецъът от сирия, и проститутката от Украйна, и гледачката от България или Филипините, и турчинът, и гъркът, . "историята не е една-единствена и ние невинаги държим права над нея"

Книгата започва и свършва със смъртта, която е нашият кръговрат, кълбото, в което ни затваря битието. Осъзнах също, че тези първи истории са като „микрография“ на Кипър, те не се отнасяха само за едно семейство или за едно село, а за цялата страна, пише в следговора Георгиу.
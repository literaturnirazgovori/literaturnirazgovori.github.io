---
layout: post
hidden: false
title: >-
  Маркиз дьо Сад - герой в новия роман "Аркьой. Илюзорен алманах" от Александър
  Бечанович
subtitle: >-
  Един виртуозно построен и многолик роман, съставен от многобройни „вариации на
  тема“, в които авторът представя историята всеки път от различен ъгъл и по
  леко променен начин, за да разнищи образа на своя герой, намеренията му и
  последствията от тяхното осъществяване
author: Antonia
image: /Uploads/arkoy.jpg
category: newbooks
tags:
  - нова книга
  - роман
  - аркьой
  - Александър Бечанович
  - Колибри
schedule: ''
pageviews: 37
---
На 28 под знака на "Колибри" излиза „Аркьой. Илюзорен алманах” на Александър Бечанович - елитарен роман, предназначен за ценителите на една по-сурова екзотика.

\==

„Аркьой. Илюзорен алманах” (превод: Ася Тихинова-Йованович, 168 стр., цена: 14 лв.) ни пренася в 1768 г. Маркиз Дьо Сад обещава да плати на просякинята Роз Келер, ако го придружи до къщата му в Аркьой. Няколко часа по-късно Роз успява да избяга след един колкото екстравагантен, толкова и жесток сеанс. 

\==

Но слухът за малката „авантюра“ бързо се разпространява и историята се прочува като „аферата Аркьой“ - както във Франция, така и извън нея. Скандална афера, която поражда всякакви тълкувания, шокира обществеността и обсебва задълго въображението на жадните за сензации. (И която неуловимо препраща читателя към трудните за различаване днес, два века и половина по-късно, истински от фалшиви новини.) 

\==

Мълвата е упорита и противоречива. Но какво точно се е случило? Дали е имало насилие, което днес бихме определили с термин, произлязъл от името на насилника, дали става дума за извратен театрален спектакъл или просто за купено информирано съгласие?

\==

Един виртуозно построен и многолик роман, съставен от многобройни „вариации на тема“, в които авторът представя историята всеки път от различен ъгъл и по леко променен начин, за да разнищи образа на своя герой, намеренията му и последствията от тяхното осъществяване.

\==

_Роден през 1971 г., Александър Бечанович е черногорски поет, писател, сценарист и кинокритик, носител на черногорската награда за поезия „Ристо Раткович“ (2002) и на Наградата за литература на Европейския съюз за „Аркьой. Илюзорен алманах“. _

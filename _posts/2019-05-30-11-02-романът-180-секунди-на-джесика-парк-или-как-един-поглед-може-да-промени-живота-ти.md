---
layout: post
hidden: false
title: >-
  Романът "180 секунди" на Джесика Парк, или Как един поглед може да промени
  живота ти
subtitle: >-
  За своите 16 години Алисън е изгубила броя на приемните семейства, в които е
  получавала измамното обещание за дом - само за да бъде отхвърлена. Едно
  неочаквано изпитание променя всичко
author: Antonia
image: /Uploads/180sekundi.jpg
category: newbooks
tags:
  - 180 секунди
  - Джесика Парк
  - нов роман
  - ICU
schedule: ''
---
Понякога само един миг е достатъчен, за да поеме животът ти в напълно различна от планираното посока. Но в романа на Джесика Парк “180 секунди” (изд. ICU) социалният експеримент, който преобръща живота на героинята, продължава малко повече - 180 секунди, три минути, в които един поглед успява да пропука защитната обвивка на Алисън. Веднъж допуснала светлината и надеждата в своя свят, тя вече може да започне да живее.

\==

За своите 16 години Алисън е изгубила броя на приемните семейства, в които е получавала измамното обещание за дом - само за да бъде отхвърлена. Всеки опит да се довери и да повярва в правото си на щастие е завършвал с поредното разочарование. За да спаси нараненото си сърце и да оцелее в свят, в който никой не се нуждае от нея, Алисън се научава да се придържа към едно единствено правило: не се привързвай към нищо и никого.

\==

Едно неочаквано изпитание променя всичко. Алисън е въвлечена в социален експеримент: задачата е да гледа в очите напълно непознат човек в продължение на 180 секунди. Нито тя, нито момчето, което сяда на стола срещу нея, са готови за последиците от тези 180 секунди.

\==

Тази среща поставя началото на едно емоционално и пречистващо пътуване към себе си, в което Алисън ще промени представа си за света. Пред нея се открива цяла вселена от възможности. Но когато сърцето ти е било разбивано безчет пъти, имаш ли сили да се довериш отново? Можеш ли да свалиш защитните си стени и да повярваш в любовта?

\==

Младите читатели ще припознаят в историята на Алисън много от собствените си въпроси и житейски лутания. Отхвърляне, раздели, неувереност, враждебна социална среда - все проблеми, с които съвременните тийнейджъри са принудени да се справят. “180 секунди” не дава готови отговори и не борави със заучени клишета. Тя кара читателя (независимо от неговата възраст) да погледне в сърцето си и да намери смелост за следващата решаваща крачка - тази, която ще го отведе към щастието.

\==

_Джесика Парк е родена в Бостън, завършва колежа Макалистър в Сейнт Пол, Минесота. Днес живее в Ню Хемпшир заедно със своя съпруг, сина си, двете им кучета и ленивата им котка. Има издадени няколко романа, които се радват на успех в редица страни. Джесика е много активен потребител на социалните мрежи (една от застъпените теми в “180 секунди”) и сериозен привърженик на самоиздаването._

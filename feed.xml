<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Mon, 13 May 2019 08:21:35 +0000</pubDate>
    <lastBuildDate>Mon, 13 May 2019 08:21:35 +0000</lastBuildDate>
    <generator>Jekyll v3.8.5</generator>
    
      <item>
        <title>Рецензия: &quot;Накъде тече реката&quot;, Чавдар Ценов - география на живота като палиндром </title>
        <description>&lt;p&gt;&lt;em&gt;“Примирен Примиренов, това ми е името. Или по-точно Занемарен Отпуснатов. Неподдръжко Недовършков. И други подобни. Иначе дай ми в кухнята да се заканвам какви чудеса ще извърша… А колко от тях осъществих?… И вместо да се стегна и да започна отнякъде, цялото ми време отива в подсмърчане и съжаления по изпуснатото в миналото. В закани какви чудеса ще извърша в бъдещето… “&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;Тази книга не би могла да бъде написана без възрастовите и цивилизационни натрупвания на нейния автор. Последният роман на Чавдар Ценов “Накъде тече реката” (изд. “Жанте 45”) е своеобразно&lt;/p&gt;

&lt;p&gt;==&lt;/p&gt;

&lt;p&gt;**изследване на пост-социалистическия човек в отвореността на света **&lt;/p&gt;

&lt;p&gt;==&lt;/p&gt;

&lt;p&gt;и въобще в потока на течащото време, чието приближаване към края е всъщност приближаване към паметта. Защото с хода на живота ни паметта се увеличава и става все по-пълноводна за сметка на мечтанието и очакванията към него. И тогава “от мечталник човек се превръща в споменик”, както казва авторът, чийто главен герой Михаил съзнава “колко лекомислено се е отнасял с времето. Все отлагаше, всичко отлагаше”.&lt;/p&gt;

&lt;p&gt;==&lt;/p&gt;

&lt;p&gt;И в тази книга на Чавдар Ценов героите са изправени не срещу необичайното, а тъкмо срещу обичайните обстоятелства, срещу битовото и дребнавото, срещу ежедневното и рутинното - в течението на реката, чиято посока не разпознаваш, когато си посред пълноводието му, и най-вече срещу собствените си личностни недостатъчности, малодушие, нерешителност, страхове и онова потропващо на място вътрешно безплодно мъдруване (хитруване).&lt;/p&gt;

&lt;p&gt;==&lt;/p&gt;

&lt;p&gt;**Човешката география и животът като палиндром **&lt;/p&gt;

&lt;p&gt;==&lt;/p&gt;

&lt;p&gt;Или пък като безредно струпаната и претрупана библиотека на един от героите (професор, ненаписал нито една книга), която Михаил се е захванал да опише - “много материал, но нищо систематизирано и целенасочено”, река, която не тече наникъде, вода от бряг до бряг. Дали накрая Михаил успява да улови това течение, да го запре и дори преобърне, читателите трябва да установят сами. “От пътуването, както и от любовта, трябва да ти се преобръща сърцето”, убеден е героят.&lt;/p&gt;

&lt;p&gt;==&lt;/p&gt;

&lt;p&gt;Михаил говори за себе си ту в първо, ту в трето лице, превръща себе си в (учебен) предмет, в каквото е превърнал и света заради професията си - учител по география. Предмет, по който той впрочем има само теоретични, но не и практически, емпирични познания. Географът просто никога досега не е напускал пределите на България - първо поради забраните по време на социализма, после вероятно поради безпаричие, а най-накрая и заради установилата се вътрешна инерция, превърнала се почти в убеждение, което съчинява всякакви оправдания в този отказ от свободата да изпътуваш местата, които още от малък си си представял и мечтал “на сухо”. Може би вече е късно, не му е времето? На отминалото време на географските карти и атласи, на мечтата и въображението за чудните места в тях, се противопоставя времето на “Гугъл ърт” - “застинала маркирана територия”, топография на един клик разстояние, която ти позволява да я видиш, преди да си я посетил. Имитационна дейност и илюзия ли е такова пътуване?&lt;/p&gt;

&lt;p&gt;==&lt;/p&gt;

&lt;p&gt;**Темата за пътуването - сред основните в романа **&lt;/p&gt;

&lt;p&gt;==&lt;/p&gt;

&lt;p&gt;Михаил е неслучил се скитник и откривател. Неговата география е неосъществена, докато за сметка на това младите му самодоволни ученици са видели маса свят. Този срив между практическото и теоретичното знание, впрочем, ми напомни за годините в английската филология, където езикът се учеше именно така - без реален досег с езиковата среда и култура, която да го осъвремени и нивелира.&lt;/p&gt;

&lt;p&gt;==&lt;/p&gt;

&lt;p&gt;Проблемът, както и много други от застъпените в романа, в крайна сметка е и поколенчески/цивилизационен, обвързан е с това, че соцът заема детството, младостта и активната част от живота на героя, но навиците и реалиите от онова време нямат никакво значение и смисъл за днешните млади. За Михаил, както и за приятеля му Коста, е трудно до невъзможност пригаждането към механизмите, които движат новото време. “Не обичах соца, но с него ще си замине моето време”, осъзнава Михаил, който е съхранил стария бюфет от баба си - място, в което през детството му са слизали да спят облаците и което днес пази отживелици като грамофонните плочи.&lt;/p&gt;

&lt;p&gt;==&lt;/p&gt;

&lt;p&gt;Отказал научна и университетска кариера заради несправедлив конкурс (неспечелен, както се оказва, заради приятел доносник), Михаил трябва да си признае, че тогава са го лишили от конкретното академично (и кариерно) пътуване в чужбина, но не и от _пътуването _като такова, от което сам се е лишил (“повечето работи на тоя свят са в ръцете на човека, но той ги обърква и занемарява”). Михаил напуска работа след работа поради неудовлетвореност и чувство за непринадлежност, като извървява на практика път надолу по кариерната стълбица. Докато уж е готов да работи каквото и да било, той остава да разчита на парите от наема на апартамента на родителите си. Да има апартамент (с който обикновено се сдобива покрай жените, с които се обвързва) - една от соц мечтите, поддържаща илюзията за сигурност и успех - е основна цел и на неговия най-близък приятел Коста.&lt;/p&gt;

&lt;p&gt;==&lt;/p&gt;

&lt;p&gt;**И двамата живеят сякаш напук, в търсене и охраняване на собствени територии и криви, **&lt;/p&gt;

&lt;p&gt;==&lt;/p&gt;

&lt;p&gt;например от родителите (и най-вече от майките си). Михаил например не се жени, за да не излезе, че “угажда” на майка си в изпълнението на готовата формула “брак + деца” и има поредица от неуспешни връзки с много по-млади жени (всички далеч по-решителни, работещи, целеустремени,съвременни от него). Коста пък изселва техните чак в “Люлин”, за да остане в апартамента им в центъра, започвайки връзка с неговата купувачка (и тя, като бившата ми съпруга, дейна дама със собствен бизнес). Впрочем тези родителски взаимоотношения и подмяната на джендър ролите в романа са прекрасно &lt;a href=&quot;https://liternet.bg/publish17/ev_lambreva/gender.htm&quot;&gt;анализирани от Евелина Ламбрева&lt;/a&gt;, така че тук няма да се спирам на тях.&lt;/p&gt;

&lt;p&gt;==&lt;/p&gt;

&lt;p&gt;И така. Героят трябва да признае, че “сам си е виновен” за своята занемарена и недовършена като Люлините съдба. Обезверен, интелигентно ироничен, с осезаема доза сух цинизъм спрямо реалността, Михаил разсъждава за това дали не се оказваме в крайна сметка на едно и също място в различните фази от живота си и дали лутането или шляенето между тях не е равносилно всъщност на пътя, който трябва да извървим.&lt;/p&gt;

&lt;p&gt;==&lt;/p&gt;

&lt;p&gt;**Ще стигнем ли без него до целта си?  **&lt;/p&gt;

&lt;p&gt;==&lt;/p&gt;

&lt;p&gt;Дали нищо не зависи от нас и нещата са предопределени, т.е. всъщност са следствие на случайността на съдбата, или самите ни избори определят съдбата ни?&lt;/p&gt;

&lt;p&gt;==&lt;/p&gt;

&lt;p&gt;И този текст на Чавдар Ценов не разчита толкова на изграждането на сюжет, колкото на неговите уплътнения. Сюжетът е само скелет, спойка и организатор на спомени и куп разсъждения, които вникват дълбочинно в живота. Животът, който се случва, докато го отлагаме - по причина на неспособността да избираме. Невъзможност, която се изразява в споменатото лутане, липса на целенасоченост и съобразност. В крайна сметка героят напуска границите на родината и се озовава в Брюксел, именно на мястото, с което символно е обвързана възможността да прекосяваме свободно границите, да принадлежим на отворения и свободен свят.&lt;/p&gt;

&lt;p&gt;==&lt;/p&gt;

&lt;p&gt;Разказът в книгата тръгва като обръщение-реплика към полския журналист и писател Ришард Капушчински, по-конкретно заради цитата от неговите “Лапидарии”: “Всеки има своя собствена карта на света. Една карта има детето, друга - възрастният. Една - жителят на Тибет, друга - обитателят на Манхатън, затворен в каньоните на своя град”. Героят ревниво се опитва да завоюва място и за своите “Люлини” на Балканския полуостров в този географски дискурс.&lt;/p&gt;

&lt;p&gt;==&lt;/p&gt;

&lt;p&gt;**В “Накъде тече реката” чрез героя си Михаил авторът разсъждава за **&lt;/p&gt;

&lt;p&gt;==&lt;/p&gt;

&lt;p&gt;значението на географията (чиито открития са променили историята, но не и обратното), за състоянието и дефицитите на днешното образование, за неизбежния конфликт и разминаване на поколенията, живели при различни политически и обществени строеве, за бита в близкото минало и трудността навиците от него да се адаптират към променения ред, за ролята и същността на книгите, както и за книгите като предмети и за повсеместното писане (“новият мейнстрийм - да оглупееш сред книги”), за пътуването като имитационна дейност и илюзия.&lt;/p&gt;

&lt;p&gt;==&lt;/p&gt;

&lt;p&gt;В “Накъде тече реката” Михаил ни представя своята “ненагледна точка” и да зареем поглед в нея, съзерцавайки я - “някъде на тавана” - се оказа естетическо и философско удоволствие. Чавдар Ценов е прекрасен стилист, играе с думи и словосъчетания, измъква неподозирани смисли. Ето защо определено препоръчвам книгата.&lt;/p&gt;
</description>
        <pubDate>Mon, 13 May 2019 00:00:00 +0000</pubDate>
        <link>/bookreviews/2019/05/13/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D0%B0%D0%BA%D1%8A%D0%B4%D0%B5-%D1%82%D0%B5%D1%87%D0%B5-%D1%80%D0%B5%D0%BA%D0%B0%D1%82%D0%B0-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%B6%D0%B8%D0%B2%D0%BE%D1%82%D1%8A%D1%82-%D0%BA%D0%B0%D1%82%D0%BE-%D0%BF%D0%B0%D0%BB%D0%B8%D0%BD%D0%B4%D1%80%D0%BE%D0%BC.html</link>
        <guid isPermaLink="true">/bookreviews/2019/05/13/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D0%B0%D0%BA%D1%8A%D0%B4%D0%B5-%D1%82%D0%B5%D1%87%D0%B5-%D1%80%D0%B5%D0%BA%D0%B0%D1%82%D0%B0-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%B6%D0%B8%D0%B2%D0%BE%D1%82%D1%8A%D1%82-%D0%BA%D0%B0%D1%82%D0%BE-%D0%BF%D0%B0%D0%BB%D0%B8%D0%BD%D0%B4%D1%80%D0%BE%D0%BC.html</guid>
        
        <category>Чавдар Ценов</category>
        
        <category>накъде тече реката</category>
        
        <category>рецензии</category>
        
        <category>роман</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Мемоарите на Тери Пратчет &quot;Клавиатурна грешка&quot; излизат на български </title>
        <description>&lt;p&gt;С над 55 милиона продадени книги по света и преводи на над 36 езика, най-продаваният британски автор през 90-те години и създател на невероятния Свят на Диска – сър Тери Пратчет – със сигурност може да впечатли с личната си история дори Смърт.&lt;/p&gt;

&lt;p&gt;==&lt;/p&gt;

&lt;p&gt;На български език за пръв път излизат „щурите самостоятелни бележки под линия“ на сър Тери Пратчет за живота – със специалния предговор на неговия близък приятел, писателя Нийл Геймън („Американски богове“, „Од и ледените великани“, „Скандинавска митология“).&lt;/p&gt;

&lt;p&gt;==&lt;/p&gt;

&lt;p&gt;„Клавиатурна грешка“ е сборник с нехудожествени произведения, който разкрива истинското лице на „приветливия мъж с брада и шапка“.&lt;/p&gt;

&lt;p&gt;==&lt;/p&gt;

&lt;p&gt;Неиздаваният досега сборник проследява цялата му писателска кариера, от първия фенфикшън до създаването на любимата на поколения поредица за Света на Диска. В книгата ще се срещнете както с любими герои като Смърт, леля Ог и обитателите на Невидимия университет, така и с непознати като баба Пратчет – а също и с някои много особени размисли за любовния живот на Гандалф.&lt;/p&gt;

&lt;p&gt;==&lt;/p&gt;

&lt;p&gt;За книжарниците, драконите, писмата от феновете, сандвичите, инструментите на занаята и гнева към кола маската. За учебните дни, разранените колене, първата работа, тамяна, роботите християни и любимите книги, без да споменаваме орангутана. За болестта на Алцхаймер, кампаниите, противоречията и правото на достоен завършек. И най-вече за опитите да направиш много неща малко по-добри – дали на бялата страница, или в живота отвън, на улицата.&lt;/p&gt;

&lt;p&gt;==&lt;/p&gt;

&lt;p&gt;С неуморно чувство за хумор Тери Пратчет – любител на шапки, книги и орангутани – говори за призванието си на писател и за каузите, изградили го като човек. И ни припомня, че понякога бесът и чувството за справедливост могат да те спасят дори и от лапите на смъртта.&lt;/p&gt;
</description>
        <pubDate>Sat, 11 May 2019 00:00:00 +0000</pubDate>
        <link>/newbooks/2019/05/11/12-37-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%B8-%D0%BF%D1%80%D0%B0%D1%82%D1%87%D0%B5%D1%82-%D0%BA%D0%BB%D0%B0%D0%B2%D0%B8%D0%B0%D1%82%D1%83%D1%80%D0%BD%D0%B0-%D0%B3%D1%80%D0%B5%D1%88%D0%BA%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/05/11/12-37-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%B8-%D0%BF%D1%80%D0%B0%D1%82%D1%87%D0%B5%D1%82-%D0%BA%D0%BB%D0%B0%D0%B2%D0%B8%D0%B0%D1%82%D1%83%D1%80%D0%BD%D0%B0-%D0%B3%D1%80%D0%B5%D1%88%D0%BA%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Тери Пратчет</category>
        
        <category>клавиатурна грешка</category>
        
        <category>есета</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Висока облачност&quot;, Оля Стоянова</title>
        <description>&lt;p&gt;Страшно се радвам, че макар и късно, попаднах на прекрасния сборник с разкази “Висока облачност” на Оля Стоянова. Фината драма в тези 21 текста е с ниски и приглушени тонове, но тъканта й е като на високите облаци - поради голямата им височина тяхното движение е бавно и незабележимо, но ако се вижда с просто око, предвещава влошаване на времето. Тази лека и уж проходима материя крие камерни човешки бури.&lt;/p&gt;

&lt;p&gt;==&lt;/p&gt;

&lt;p&gt;Оля Стоянова е майстор в създаването на наситена атмосфера и особено настроение с минимални средства, с минимум, но точни описания и краски, в междуредията на действията и диалозите. Езикът на авторката е толкова премерен, че сякаш е отсипан с капкомер на точни дози. Нищо в него не дразни храносмилането, нищо не натежава, нищо не е в повече или пък напротив - недостатъчно. Впрочем това са може би българските разкази, които най-много се доближават до световните образци в любимия ми жанр на “разказите, в които нищо не се случва”. Уж, разбира се.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Оля Стоянова е майстор и на онова, което бих нарекла отворена поанта.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тя идва обикновено в самия край на разказа и едновременно дава яснота и оставя многоточие. Смисълът, който героите търсят, са като двойката красиви, приказни коне, които мъжете в “Двойка” напразно издирват и които само определени хора в определен момент, с определена нагласа и душевност успяват да съзрат в далечната мъгла.&lt;/p&gt;

&lt;p&gt;==&lt;/p&gt;

&lt;p&gt;Мнозинството от тези разкази като че ли споделят общи белези: следват много сходна композиция, написани са в сегашно време, прекъсвано от реминисценции в минало, покриват кратък отрязък от време, разказвачът уж е скрит, но от време на време дава заявка за себе си и за ограничеността на наблюдението си, героите рядко носят имена, като обикновено са &lt;em&gt;той, тя, мъжът, жената&lt;/em&gt;, и са индивидуализирани с критичен минимум от подбрани характеристики, които да ги отличат (впрочем понякога тази игра на местоименията води до обърквания кой точно е “той” в поредния абзац).&lt;/p&gt;

&lt;p&gt;==&lt;/p&gt;

&lt;p&gt;**Бих определила тези разкази като ситуационни, **&lt;/p&gt;

&lt;p&gt;==&lt;/p&gt;

&lt;p&gt;тъй като в общия случай са структурирани около малка случка/ситуация. Тя обаче отваря врати към вътрешни или други сюжети, които остават необговорени, ала чието присъствие внезапно придобива далеч по-важно значение.&lt;/p&gt;

&lt;p&gt;==&lt;/p&gt;

&lt;p&gt;Още нещо за героите. Те като че ли принадлежат на общ кръг от познати, често около 30-годишни, с професии и хобита, които биха ги поставили в споделена социална и обществена среда. Тяхната трудна отличимост един от друг дори в посочените лаконични различия не дразни и не затруднява, а като че ли в случая придава спойка на книгата. Много от героите са (от)дръпнати, оттеглени в себе си, скептични, понякога враждебни, неспокойни, измъчвани от вътрешни напрежения със себе си или с близките си.&lt;/p&gt;

&lt;p&gt;==&lt;/p&gt;

&lt;p&gt;**Височината е особена категория в тези истории. **&lt;/p&gt;

&lt;p&gt;==&lt;/p&gt;

&lt;p&gt;Тя присъства съвсем буквално и натрапчиво и в заглавията на много от разказите, и в сюжетите им - чрез планината и гората, чрез героите, които имат общо с алпинизма и планинарството, чрез посоката, която много от тях следват: нагоре към върховете, към изгубеното в планината село, към стъклата на небостъргачите, отразяващи въобразена реалност, към върха на сградата, където е кацнал самоубиец, канещ се да скочи, към метеорологическата станция, в която живее саможив влюбен, към обраслото манастирско гробище, към вселената, в която се вглеждат астрономите.&lt;/p&gt;

&lt;p&gt;==&lt;/p&gt;

&lt;p&gt;**В тези разкази съзрях и следването на два противоположни процеса. **&lt;/p&gt;

&lt;p&gt;==&lt;/p&gt;

&lt;p&gt;Единият е на обезчовечаването, на подмяната на стойности. Например “къщата на влюбените” се превръща в недвижим имот, а историята на семейството в нея - в средство, което да я продаде; запустялото село с природата около него - в място за безогледен добив на дървесина; човешкият живот - в статистика и новина от черната хроника; изгубената приказно красива двойка коне - в бизнес проблем, от който се губят пари; съвестта - в повтарящ се сън, чиято магия гледачка трябва да развали; животните - в тестови екземпляри; дребните био ябълки, отглеждани естествено и с любов - във възможност за скъп био продукт и т.н.&lt;/p&gt;

&lt;p&gt;==&lt;/p&gt;

&lt;p&gt;Тече обаче и обратния процес на остойностяване на малкото, делничното, случайното. Така отсъствията внезапно се разкриват като присъствия; купуването на сладкишите на арабския майстор, влошени заради тъгата му са възможност да се доближиш до нея; отразеното високо по сградите на София е алтернативна география; нежеланият подарък от близък е внезапно отбранявана собственост на връзката с него; грубостта към хората е милост към животните и опазване на чистотата; пътните знаци са указания за самия живот; познаването на билките става път към тайните на човешката душа, разказаната история - към неочаквана подкрепа и съпричастие, порутената гробищна църква - към благодарност пред Бога, лишена от тщестлавие.&lt;/p&gt;

&lt;p&gt;==&lt;/p&gt;

&lt;p&gt;Препоръчвам тези разкази, които се четат бързо и доставят максимално наситено удоволствие от добрия език и близките до всеки от нас сюжети.&lt;/p&gt;
</description>
        <pubDate>Fri, 10 May 2019 00:00:00 +0000</pubDate>
        <link>/bookreviews/2019/05/10/11-08-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B2%D0%B8%D1%81%D0%BE%D0%BA%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%BE%D0%BB%D1%8F-%D1%81%D1%82%D0%BE%D1%8F%D0%BD%D0%BE%D0%B2%D0%B0.html</link>
        <guid isPermaLink="true">/bookreviews/2019/05/10/11-08-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B2%D0%B8%D1%81%D0%BE%D0%BA%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%BE%D0%BB%D1%8F-%D1%81%D1%82%D0%BE%D1%8F%D0%BD%D0%BE%D0%B2%D0%B0.html</guid>
        
        <category>Оля Стоянова</category>
        
        <category>висока облачност</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title> „Двоен прозорец” от исландката Халдоура Тородсен - за любовта в зимата на живота без сантимент</title>
        <description>&lt;p&gt;На 10 май излиза от печат новелата „Двоен прозорец” от исландската писателка Халдоура Тородсен. Тя гостува в София на 14 май, когато е и премиерата на българското издание в Casa Libri.&lt;/p&gt;

&lt;p&gt;==&lt;/p&gt;

&lt;p&gt;„Двоен прозорец” (превод: Айгир Сверисон, 88 стр., цена: 10 лв.) ни въвежда в психологическия свят на една възрастна дама, която наблюдава случващото се през двойния прозорец на своя апартамент. Съпругът й е починал наскоро, близките й живеят всеки своя живот, приятели почти не са й останали, здравето й запада и всичко, което сякаш я очаква, е изолация и смърт.&lt;/p&gt;

&lt;p&gt;==&lt;/p&gt;

&lt;p&gt;Но ето че се случва чудо – една нова любов раздвижва самотното й съществуване, изпълвайки я едновременно с надежда, съмнения и страхове. Как ще погледне светът на тази любов, върху която тегне поколенческо табу, която буди присмех и дори поражда враждебност? Много кураж ще е нужен на героинята, за да намери сили да тръгне срещу течението и да изживее пълноценно зимата на своя живот.&lt;/p&gt;

&lt;p&gt;==&lt;/p&gt;

&lt;p&gt;Халдоура Тородсен (р. 1950 г.) е завършила Исландския педагогически колеж и Исландската академия на изкуствата. Работила е като преподавател и журналист. Авторка е на сборници с поезия, на разкази, новели и романи.&lt;/p&gt;

&lt;p&gt;==&lt;/p&gt;

&lt;p&gt;Романът „Двоен прозорец“ получава Женската награда за исландска литература през 2016 г. и Европейската награда за литература през 2017 г. Авторката разказва тази история без излишна сантименталност, с един стегнат, чужд на всякакъв пълнеж стил, чиято оригиналност с право й спечелва признанието на критиката и широката публика.&lt;/p&gt;

&lt;p&gt;==&lt;/p&gt;

&lt;p&gt;ОТКЪС:&lt;/p&gt;

&lt;p&gt;==&lt;/p&gt;

&lt;p&gt;В градината се мярва котка, пътят ѝ често минава оттук. Животното не подозира, че ще събуди някакви усещания у жената на прозореца, дълбок спомен от древни времена за хищно животно в тревистата степ. В есенно оцветения пищен шумак проблясва тигрова кожа, за наслада на очите ѝ. Застанала е зад двойния прозорец. Леко напрежение, едва доловима тръпка преминава през чувството ѝ за благополучие на градски жител. Ето там, котката отново се връща. Изглежда така, сякаш има работа за вършене до края на живота си. Сега крачи целеустремено в източна посока.&lt;/p&gt;

&lt;p&gt;==&lt;/p&gt;

&lt;p&gt;Високо над пожълтелите корони на дърветата се извисява Ешия, която майка ѝ смяташе за по-красива от южните планини. Тежка, постоянно изменяща се статуя, покрита със сенки. Спокойната ѝ здрава основа напомня на музиката на Бах. Баща ѝ предпочиташе южните планини, които напомнят Моцарт. В този детайл кристализира борбата, която при потомката е все още в действие. Тя се задоволява със северните планини, няма друг избор оттук, от жилището на „Линдаргата“. От прозореца от южната страна се виждат къщи, улици и хора. Есенното слънце залязва и осветява Ешия от запад. „Страхотно странично осветление“, каза преди малко синът ѝ, отбил се да я види. От дете си пада по киното. Празникът на светлините. Розово тази вечер, червено-жълто, дори леко бие на зелено. Благословени да са очите.&lt;/p&gt;

&lt;p&gt;==&lt;/p&gt;

&lt;p&gt;Гъски прелитат като по поръчка&lt;/p&gt;

&lt;p&gt;==&lt;/p&gt;

&lt;p&gt;Събужда се посред нощ със сърцебиене. Сяда до южния прозорец с чаша вода в ръка. Гледа спящия град. Светлинките греят в бдителните електрически фенери пред къщите. По асфалта плава лодка, насочила се е на запад. Тя ясно чува ударите на веслата. Нощта е дълбока и необичайна. Като се вгледаш, всъщност виждаш човек там навън, влачи се по улицата, тегли количка след себе си, минава от къща на къща. Разнася вестниците за почивните дни в малките часове на нощта. Изведнъж я забелязва на прозореца. Вече знае, че тя съществува. Точност във всичко. На крака в девет часа. Винаги в девет. Сварява кафе, маже филийка с масло и кашкавал, не си вари яйце, макар че е събота. Обикновено си хапва яйце през уикенда. Но сега не се е наспала. Някъде около петдесетте изгуби здравия си сън. Оттогава спи като ветрило, вее се, трепка. Сравнението с ветрило не е много удачно, но тя така го усеща.&lt;/p&gt;

&lt;p&gt;==&lt;/p&gt;

&lt;p&gt;Забрави да си изпие плодовия сок. А той придава свежест, цвят и нещо малко южняшко, да не говорим за сладостта, без която тя вече не може да мине. Взема два ежедневника, достатъчни са ѝ до новините в десет: „Най-значителният период на икономически растеж в историята на Исландия по мнение на икономистите“, казва говорителят. „Най-значителният период на зрялост би било по-интересно“, казва тя сама на себе си и на радиото. Често разговаря с радиото. Северният полюс се топи пет пъти по-бързо, отколкото предвиждат експертите. Някой пребил лошо някого със стик за голф в града тази нощ. Иначе всичко си е както винаги.&lt;/p&gt;
</description>
        <pubDate>Thu, 09 May 2019 00:00:00 +0000</pubDate>
        <link>/newbooks/2019/05/09/16-22-%D0%B4%D0%B2%D0%BE%D0%B5%D0%BD-%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%BE%D1%82-%D0%B8%D1%81%D0%BB%D0%B0%D0%BD%D0%B4%D0%BA%D0%B0%D1%82%D0%B0-%D1%85%D0%B0%D0%BB%D0%B4%D0%BE%D1%83%D1%80%D0%B0-%D1%82%D0%BE%D1%80%D0%BE%D0%B4%D1%81%D0%B5%D0%BD-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B2-%D0%B7%D0%B8%D0%BC%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%B1%D0%B5%D0%B7-%D1%81%D0%B0%D0%BD%D1%82%D0%B8%D0%BC%D0%B5%D0%BD%D1%82.html</link>
        <guid isPermaLink="true">/newbooks/2019/05/09/16-22-%D0%B4%D0%B2%D0%BE%D0%B5%D0%BD-%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%BE%D1%82-%D0%B8%D1%81%D0%BB%D0%B0%D0%BD%D0%B4%D0%BA%D0%B0%D1%82%D0%B0-%D1%85%D0%B0%D0%BB%D0%B4%D0%BE%D1%83%D1%80%D0%B0-%D1%82%D0%BE%D1%80%D0%BE%D0%B4%D1%81%D0%B5%D0%BD-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B2-%D0%B7%D0%B8%D0%BC%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%B1%D0%B5%D0%B7-%D1%81%D0%B0%D0%BD%D1%82%D0%B8%D0%BC%D0%B5%D0%BD%D1%82.html</guid>
        
        <category>Халдоура Тородсен</category>
        
        <category>двоен прозорец</category>
        
        <category>Колибри</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Очаквайте: „Погубената България” от проф. Вили Лилков и Христо Христoв</title>
        <description>&lt;p&gt;Две години след явлението „Бивши хора по класификацията на Държавна сигурност” – едно от най-сериозните изследвания, посветени на съдбата на българския елит след 9 септември 1944 г., авторите проф. Вили Лилков и разследващият журналист Христо Христoв рисуват образа на „Погубената България” в своеобразното продължение на труда си.&lt;/p&gt;

&lt;p&gt;==&lt;/p&gt;

&lt;p&gt;Книгата излиза на 15 май 2019 г. и включва непроучени до момента архиви на репресивния апарат на БКП, сведения, открити в регионалните държавни архиви, както и свидетелствата на наследници на т. нар. „бивши хора”.&lt;/p&gt;

&lt;p&gt;==&lt;/p&gt;

&lt;p&gt;В книгата са събрани сведения от архивите на ДС и преки свидетелства за ликвидирането на елита в градовете Габрово, Велико Търново, Пловдив, Варна, Бургас, Сливен, Стара Загора, Добрич, Русе, Плевен, Севлиево, Горна Оряховица, Елена, Дряново, както и за почти неизвестните политически съдебни процеси, насочени срещу инженерно-техническата интелигенция.&lt;/p&gt;

&lt;p&gt;==&lt;/p&gt;

&lt;p&gt;Подробното и безпристрастно изследване на проф. Вили Лилков и Христо Христов разкрива мащабите, формите и продължителността на репресиите, чрез които са заличени цели части от българското общество в периода 1944–1989 г. Нещо повече – „Погубената България“ възкресява паметта за много познати и непознати личности, по своему герои, които, поставени на изпитания, отстояват до край общочовешки ценности в мрака на комунистическата държава-концлагер.&lt;/p&gt;

&lt;p&gt;==&lt;/p&gt;

&lt;p&gt;**Премиерата на книгата ще се състои на 15 май от 18 ч. в хотел „Балкан”, зала „Средец“. **&lt;/p&gt;

&lt;p&gt;==&lt;/p&gt;

&lt;p&gt;Книгата ще представят главният редактор на издателство „Сиела” Захари Карабашлиев, ръководителят на софийското бюро на фондация „Конрад Аденауер“ Торстен Гайслер и д-р Любомир Канов. Самите автори ще разкажат повече за работата си с документите от архивите на Държавна сигурност и срещите със свидетелите за онези години и събития.&lt;/p&gt;

&lt;p&gt;==&lt;/p&gt;

&lt;p&gt;_&lt;strong&gt;Вили Лилков&lt;/strong&gt; е професор по физика, доктор на науките. Дългогодишен ръководител на катедрата по физика в Минно-геоложки университет „Св. Иван Рилски“. Общински съветник и заместник председател на Столичен общински съвет (1999-2014) и народен представител в 43-то Народно събрание (2014-2017). _&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;От 2013 г. проучва архивите на ДС и по-специално документите, които са пряко свидетелство за репресивната политика, която БКП провежда спрямо бившите хора, в резултат на което след „Девети” българският елит е ликвидиран. Среща се с хора, преживели концлагерите, затворите и изселванията и записва техните свидетелства.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Христо Христов&lt;/strong&gt; е разследващ журналист с близо 30-годишен професионален опит. Основател е на сайтовете desebg.com, agentibg.com и pametbg.com. Автор е на 13 документални разследвания върху различни престъпления на комунистическия режим и корупцията през прехода, както и сценарист на 15 документални филми, посветени на жертви на тоталитарното управление на БКП. Носител е на всички престижни награди за разследващата журналистика в България. Лауреат е на Гражданската награда на Европейския парламент (2014).&lt;/em&gt;&lt;/p&gt;
</description>
        <pubDate>Thu, 09 May 2019 00:00:00 +0000</pubDate>
        <link>/newbooks/2019/05/09/10-17-%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D0%BF%D0%BE%D0%B3%D1%83%D0%B1%D0%B5%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BF%D1%80%D0%BE%D1%84-%D0%B2%D0%B8%D0%BB%D0%B8-%D0%BB%D0%B8%D0%BB%D0%BA%D0%BE%D0%B2-%D0%B8-%D1%85%D1%80%D0%B8%D1%81%D1%82%D0%BE-%D1%85%D1%80%D0%B8%D1%81%D1%82o%D0%B2.html</link>
        <guid isPermaLink="true">/newbooks/2019/05/09/10-17-%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D0%BF%D0%BE%D0%B3%D1%83%D0%B1%D0%B5%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BF%D1%80%D0%BE%D1%84-%D0%B2%D0%B8%D0%BB%D0%B8-%D0%BB%D0%B8%D0%BB%D0%BA%D0%BE%D0%B2-%D0%B8-%D1%85%D1%80%D0%B8%D1%81%D1%82%D0%BE-%D1%85%D1%80%D0%B8%D1%81%D1%82o%D0%B2.html</guid>
        
        <category>Вили Лилков</category>
        
        <category>Христо Христов</category>
        
        <category>Погубената България</category>
        
        <category>труд</category>
        
        <category>документалистика</category>
        
        <category>Сиела</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Георги Господинов: Онова, което те убива, те прави писател</title>
        <description>&lt;p&gt;&lt;em&gt;Снимка: Фелия Барух&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Днес като че ли всеки може и си “позволява” да пише - така ли е? Свива ли се разликата между това да си увлекателен в социалните мрежи, да издадеш бестселър или висококачествена проза/поезия?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Георги:&lt;/em&gt;&lt;/strong&gt; Проблемът не е в това, че всеки пише. Както се шегувахме някога, по-добре да пишат, отколкото да крадат например. Пък и кои сме ние да казваме на хората да не пишат. Всъщност проблемът е когато решиш, че написаното е добро, намериш начин да публикуваш, приятелите го похвалят и дотам – а читателят не идва. Оттук насетне идва разочарованието, неудовлетвореност, понякога озлобление, търсене на вина в някой друг – издател, разпространител, твой пишещ колега, световната конспирация и пр.&lt;/p&gt;

&lt;p&gt;==&lt;/p&gt;

&lt;p&gt;По втората част на въпроса – фейсбук се превръща в доста мрачно място, особено тук. Размахани хаджи ровоами и притулени киряк стефчовци на интригата шетат. А иначе всички книги, които обичам, са написани преди социалните мрежи, още в двайсети век. Авторите им не са имали фейсбук, а книгите им още се продават и четат. И повечето от тях по днешните мерки ще се окажат бестселъри за много поколения. Това са книгите на Селинджър, Борхес, Писмата на Сенека, например.&lt;/p&gt;

&lt;p&gt;==&lt;/p&gt;

&lt;p&gt;Така че и твърдението „ако се продава добре, значи е тъпо“ не винаги е вярно. Добрите книги се търсят от няколко поколения читатели, по това ще ги познаете, слабите танцуват само един сезон.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Кое е онова, което прави писателския глас специфичен и незабавно разпознаваем?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Г:&lt;/em&gt;&lt;/strong&gt; Не знам кое е, но всеки свестен читател ще разпознае добрия писател. Стил, вкус, талант, отношение към това, което пишеш, и към този, който чете, дълбочина, послание, а не просто съчиняване на сюжети – такива неща ни дават знак, че имаме писател със свой глас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Възможно ли е да откроим обща тенденция сред пишещите ни съвременници - или специфични предизвикателства, които да стоят пред тях днес?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Г:&lt;/em&gt;&lt;/strong&gt; Единственото предизвикателство е да останеш докрай чувствителен, любопитен към всичко, наивен и мотивиран да продължаваш. Да продължаваш каквото и да ти струва, колкото и да те спъват, да разказваш онова, което те убива бавно.&lt;/p&gt;

&lt;p&gt;==&lt;/p&gt;

&lt;p&gt;Обичаме да цитираме, че онова, което не ме убива, ме прави по-силен. Но пък онова, което те убива, те прави писател. Ако ти стиска.&lt;/p&gt;

&lt;p&gt;==&lt;/p&gt;

&lt;p&gt;Българската среда бързо похабява, смила, покварява, вкарва те в заговори и интриги. Предизвикателство е да оцелееш и излезеш цял, с „непокътнати способности“, както казваше Селинджър, от една такава война, която дори не си водил. И още нещо – ние почти не си говорим за литература вече, това е поразително. Ако изобщо си говорим около литературата – то е само да обсъдим кой какво и какъв е, ад хоминем.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Как “не бива” – или поне не е добре – да се пише?&lt;/em&gt;&lt;/strong&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;Г:&lt;/em&gt;&lt;/strong&gt; През целия си живот дотук освен с писане съм се занимавал и с четене на ръкописи, редактиране, работил съм с кеф с млади писатели, опитвал съм да помагам. От всички тях са останали не повече от десетина, за които писането е станало съдба, да ми се прости думата, или добре – избор. Много от останалите отпаднаха, защото са го ползвали като лесен начин да станеш популярен, което е голяма измама, или просто от суета. Та така не бива да се пише.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Има ли “задължителни” книги, които един пишещ човек трябва е прочел и кои са те лично за Вас?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Г: _&lt;/strong&gt;Няма задължителни за всички книги. Възвишеното е навсякъде. Някой може да получи просветление от Еклесиаста, друг от графит върху панелен блок. И все пак си дължим познаването на няколкостотин книги, кратък списък, за да имаме някаква обща база за разговор и размисъл със света.&lt;/p&gt;
</description>
        <pubDate>Wed, 08 May 2019 00:00:00 +0000</pubDate>
        <link>/talks/2019/05/08/10-47-%D0%B3%D0%B5%D0%BE%D1%80%D0%B3%D0%B8-%D0%B3%D0%BE%D1%81%D0%BF%D0%BE%D0%B4%D0%B8%D0%BD%D0%BE%D0%B2-%D0%BE%D0%BD%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D1%82%D0%B5-%D1%83%D0%B1%D0%B8%D0%B2%D0%B0-%D1%82%D0%B5-%D0%BF%D1%80%D0%B0%D0%B2%D0%B8-%D0%BF%D0%B8%D1%81%D0%B0%D1%82%D0%B5%D0%BB.html</link>
        <guid isPermaLink="true">/talks/2019/05/08/10-47-%D0%B3%D0%B5%D0%BE%D1%80%D0%B3%D0%B8-%D0%B3%D0%BE%D1%81%D0%BF%D0%BE%D0%B4%D0%B8%D0%BD%D0%BE%D0%B2-%D0%BE%D0%BD%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D1%82%D0%B5-%D1%83%D0%B1%D0%B8%D0%B2%D0%B0-%D1%82%D0%B5-%D0%BF%D1%80%D0%B0%D0%B2%D0%B8-%D0%BF%D0%B8%D1%81%D0%B0%D1%82%D0%B5%D0%BB.html</guid>
        
        <category>Георги Господинов</category>
        
        <category>разговори</category>
        
        <category>писането</category>
        
        <category>интервю</category>
        
        
        <category>talks</category>
        
      </item>
    
      <item>
        <title>Рецензия: &quot;Депеш Мод&quot;, Сергий Жадан - в лудия водовъртеж на 90-те</title>
        <description>&lt;p&gt;90-те години на Сергий Жадан - такива, каквито индиректно ги описва в “Депеш Мод” (изд. Парадокс”) - са почти универсални. Въпреки че действието на романа се развива в посткомунистически Харков в Украйна, това би могло да бъдат разказ от който и да е източно-европейски град, вкл. в България, по онова време.&lt;/p&gt;

&lt;p&gt;==&lt;/p&gt;

&lt;p&gt;А то е време на разтурена промишленост, срив в производството и разграбени заводи. Време на безработица и безпътица в разпадналата се страна. Време на безогледна и порочна приватицазия и завземане на ресурси. Време на неефективна и отслабена милиция и надигане на първите престъпни структури. На контрабанда със стоки и алкохол. На плъзването на всякакви наркотици. На пълни стадиони пред проповедите на съмнителни търгаши с вярата. На побоища между футболни агитки. На първите свободни медии, финансирани със западни грантове. На бурния живот в студентските общежития и комуналки, когато начинът да достигнеш до приятел е само на живо или от стационарен телефон. На краха на идолите, превърнали се в тежки бюстове на “бивши”, с които може да се търгува и с които можеш да се подиграваш. Т.нар. иронично от Жадан “първоначално натрупване на капитали в условията на посткомунистическото общество”.&lt;/p&gt;

&lt;p&gt;==&lt;/p&gt;

&lt;p&gt;Една от най-силните метафори за този обществено-икономически разпад е образът на суровата и разлагаща се риба (символ впрочем и на християнството), изоставена на перваза в дома на един циганин и налазена от пчели. Другата е на безпризорните деца, които живеят във влака, пътувайки насам и натам по един и същ маршрут “като зомбирани или прокълнати”. Това проклятие е злокобното и устойчиво съветско наследство, което кара Жадан да възкликне: “Какво се промени през последните петнайсет години? Почти нищо”, а години по-късно да стигне и до протестите на украинския Майдан. Като че ли все за същото. Едно усещане за дежа ву, за ход(ом) в порочен кръг, който самите ние като българи добре познаваме. Живот като на сън, от бутилка до бутилка, от един до друг начин за опиянение посред реалността.&lt;/p&gt;

&lt;p&gt;==&lt;/p&gt;

&lt;p&gt;Отварянето към света все още е твърде местно, нашенско, доморасло - а и би ли могло да е иначе. Жадан прекрасно пародира това в две култови сцени от романа.&lt;/p&gt;

&lt;p&gt;==&lt;/p&gt;

&lt;p&gt;Едната е с американския пастор, чиято проповед пред цветната тълпа от студенти, инвалиди и всякакви измъчени хорица от местната фауна, превежда на украински обикновена женица със съмнителни познания по английски. Резултатът е един битов, изкривен, гротесков текст, който в своята абсурдност, в своите почти обратни, анти-евангелски значения, кореспондира много повече с актуалната ситуация и състояние на публиката, отколкото подобно разбиране може да постигне западният евангелист.&lt;/p&gt;

&lt;p&gt;==&lt;/p&gt;

&lt;p&gt;Втората сцена е когато двама от героите на Жадан (един от които е самият той) слушат на старо радио младежко предаване, в което радиоводещият разказва за групата “Депеш Мод” - отново гениално, брилянтно изпълнение, което демонстрира патетичния комсомолски начин, по който западната култура е била и все още е изкривявана и преразказвана. Така както западни романи или албуми са били издавани с обяснението, че са критика на загнилото буржоазно общество и на империализма. Историята на “Депеш Мод” която чуваме, няма нищо общо с истинската - тя се превръща с мелодраматичен пролетарски разказ от подобен тип, а музиката, която звучи, не е тяхната, а на една от най-кичозните национални естрадни икони.&lt;/p&gt;

&lt;p&gt;==&lt;/p&gt;

&lt;p&gt;Жадан е известен критик на съветското и комунизма. Двама от неговите герои - Вася Комуниста и Чапай - са с крайно леви убеждения. И докато Вася е симпатичен и отвеян младеж, то Чапай живее в бивш завод, ползва запасите му и излага “теорията на перманентния непукизъм”, развита от одеските партийни другари, която така напомня за реалното състояние на нещата в съветския блок. В тази система не ти дреме за нищо, тя разчита на унищожаване на структурите, завземане на ресурсите, храните и стоките и използването им (чрез разпределяне от общата каса на мафията) до тяхното изчерпване, без междувременно да се работи и произвежда - т.е. “без капиталистически ебавки”. “След това ще измислим нещо”. А ако трябва - след нас потоп.&lt;/p&gt;

&lt;p&gt;==&lt;/p&gt;

&lt;p&gt;Сюжетът на романа наподобява нескончаем запой и друсане. На практика той обхваща няколко дни от живота на няколко приятели, прекарани в непрестанно пиене и повръщане, в хаотично лутане, в безплодно издирване на един от своите, в арести, кражби, опити за “бизнес”, който да донесе повече пиячка, и куп други приключения. Като че ли самата реалност е в състояние на продължително опиянение. Тя прилича на антиутопична гротеска, на безцелно изстъпление, на сън, от който персонажите ту влизат, ту излизат.&lt;/p&gt;

&lt;p&gt;==&lt;/p&gt;

&lt;p&gt;Героите на Жадан, един от които е самият той, са отнесени безделници, пияници, неудачници, тарикати на дребно, и все пак някак симпатични и будещи съчувствие маргинали. Там са евреинът антисемит Кучето Павлов, Вася Комуниста, който мечтае по схемата с ябълката да умножи чрез бизнес своите запаси от водка, Моряка, който се къпе само нощем, а денем спи, Саша Карбуратора, който издирват заради починалия му пастрок, пухкавият гей с един единствен костюм Какаото, Чапай, който живее в разтурен завод и е изобретил там казан за горилка.&lt;/p&gt;

&lt;p&gt;==&lt;/p&gt;

&lt;p&gt;Те са наивни, глупави, инфантилни, равнодушни - нови деца на нова реалност, за които/която Жадан говори с ирония и лиричност, с хумор и екзистенциална безчувственост, с настроение и с апатия, които го доближават до предшественика му Венедикт Ерофеев. Авторът прави това в текст, чийто синтаксис буквално се разпада. Изреченията са като делириумно бълнуване, започват и свършват ей така, нижат се на запетайки без да прекъсват, губят нишката си без напълно да я изтърват, носят се по течението като поток на освободената мисъл. Посред всичко това има и безумни, абсурдни, буквално идиотски диалози, които е странно удоволствие да проследяваш.&lt;/p&gt;

&lt;p&gt;==&lt;/p&gt;

&lt;p&gt;Изпитах особена сладост да прочета тази книга, буквално наведнъж. А също и носталгия, каквато, сигурна съм, биха изпитали всички онези, израстнали през 90-те, част от едно транзитно поколение, поколение хибрид между онова тогава и това сега. Препоръчвам я не само на тях, но и на останалите, които биха искали да се докоснат до него.&lt;/p&gt;
</description>
        <pubDate>Tue, 07 May 2019 00:00:00 +0000</pubDate>
        <link>/bookreviews/2019/05/07/11-17-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B5%D0%BF%D0%B5%D1%88-%D0%BC%D0%BE%D0%B4-%D1%81%D0%B5%D1%80%D0%B3%D0%B8%D0%B9-%D0%B6%D0%B0%D0%B4%D0%B0%D0%BD-%D0%B2-%D0%BB%D1%83%D0%B4%D0%B8%D1%8F-%D0%B2%D0%BE%D0%B4%D0%BE%D0%B2%D1%8A%D1%80%D1%82%D0%B5%D0%B6-%D0%BD%D0%B0-90-%D1%82%D0%B5.html</link>
        <guid isPermaLink="true">/bookreviews/2019/05/07/11-17-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B5%D0%BF%D0%B5%D1%88-%D0%BC%D0%BE%D0%B4-%D1%81%D0%B5%D1%80%D0%B3%D0%B8%D0%B9-%D0%B6%D0%B0%D0%B4%D0%B0%D0%BD-%D0%B2-%D0%BB%D1%83%D0%B4%D0%B8%D1%8F-%D0%B2%D0%BE%D0%B4%D0%BE%D0%B2%D1%8A%D1%80%D1%82%D0%B5%D0%B6-%D0%BD%D0%B0-90-%D1%82%D0%B5.html</guid>
        
        <category>Депеш Мод</category>
        
        <category>Сергий Жадан</category>
        
        <category>Парадокс</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Отклонения наесен&quot;, Чавдар Ценов - отклонението като път навътре</title>
        <description>&lt;p&gt;Именно отклонението е основната спойка, онова което центрира сборника на Чавдар Ценов “Отклонения наесен” (изд. “Жанет 45”). Петте разказа в книгата разчитат на него, на изненадващото обстоятелство или посока, на престъпването в забравеното или непознатото, на минутното разсейването, колебание, отстъпление и като цяло на неочакваното отделяне от “правия път”.&lt;/p&gt;

&lt;p&gt;==&lt;/p&gt;

&lt;p&gt;Този “прав път” всъщност носи обратната конотация. За героите на Ценов той се е превърнал в удобната инерция, прагматичната рутина, приспаната съвест, изгубената видимост на стъпките, онемелия вътрешен глас, недочутото сърце.&lt;/p&gt;

&lt;p&gt;==&lt;/p&gt;

&lt;p&gt;Пукнатините, които сюжетите отварят в ежедневието на тези малки, обичайни, средностатистически, почти безлични хора, предизвикват течение, спускат ги във водовъртеж от съмнения, от спомени и чувства, от носталгия и равносметки. Напомнят им за отклонението от самите нас, от предназначението и същността им и ги приближават на главозамайваща близост до истината. Водят до разтърсване, наместване, осъзнаване и възможност за промяна, докато още съществуват. Много от героите като че ли носят нещо убито-сиво, смачкано, кафкианско, а преображенията им напомнят на “метаморфозата” (в някои случаи авторът си служи дори с фантастичното и гортеската, за да онагледи преобразяването на всекидневното).&lt;/p&gt;

&lt;p&gt;==&lt;/p&gt;

&lt;p&gt;Впрочем отклонението бива използвано от автора и на ниво структура, като текстовете му изобилстват с “отклонения” от чистия сюжет.&lt;/p&gt;

&lt;p&gt;==&lt;/p&gt;

&lt;p&gt;Чрез вметки, лирически отклонения, разсъждения, спомени и реминисценции на героите си авторът дава израз на куп проблеми от дневния ред: абсурдната, раздута и неефективна администрация, социалната бедност, патриотарщината и имиграцията, проблема с бежанците, краха на КТБ, агресията на футболните агитки, неграмотността, състоянието на медиите, протестите и прехода като цяло, и т.н. В този смисъл той би бил четен най-добре от преките си съвременници. В този смисъл разказите на Чавдар Ценов са болезнено злободневни, актуални, те буквално черпят материал от медийния поток и общественото пространство. Чавдар Ценов майсторски, с вътрешно, но достатъчно отстранено вглеждане и интелигентна ирония, пресъздава ежедневното, битово-административното, институционалното, чиновническото.&lt;/p&gt;

&lt;p&gt;==&lt;/p&gt;

&lt;p&gt;В първия разказ държавен служител на възраст, типичният порядъчен и изпълнителен екземпляр, изведнъж изгубва пътя към работата си, нещо повече - самата си способност да вижда каквото и да било зад себе си, когато се обърне и се опита да се върне назад. Липса с огромно символно значение в сивия му живот, който споделя с майка си, живот, чиято епитафия би звучала така: “глътнали са го, изплюли са го”. Празнота, в която обаче се прокрадва дъха на висините над бита. В своето сепване той предприема серия от необичайни за себе си действия, взема си болнични, загубва се в пазар, спира да разбира езика на хората, полазен е от &lt;em&gt;многокрак мастикариум&lt;/em&gt;, среща първата си любов, бива нападнат и катастрофира в… птици, докато не спира да разсъждава за бюрокрацията и корупцията, за везните на Темида и собствения си провал да се задоми и живее различно.&lt;/p&gt;

&lt;p&gt;==&lt;/p&gt;

&lt;p&gt;Във втория разказ откраднотото колело на дъщеря му предизвиква у критичен и самомнителен журналист разбуждане на собствената съвест, докато си спомня за “гредата в собственото око”, и разсъждава за онова, което ни се случва като за наказание или поне като покана за опомняне.&lt;/p&gt;

&lt;p&gt;==&lt;/p&gt;

&lt;p&gt;В третия “наказанието” и отнемането, липсите и неосъщественостите, като че ли са производни на самите нас, на &lt;em&gt;неготовността&lt;/em&gt; ни, на самопричиненото от нас в нашата самоувереност. В него маргинална млада актира се опитва да се вживее истински в образа на бездомница, за който се подготвя, докато същевременно полага усилия да съживи пропуснатия шанс за споделена любов.&lt;/p&gt;

&lt;p&gt;==&lt;/p&gt;

&lt;p&gt;В четвъртия обигран и хитър общински секретар, типичен съвременен номенклатурчик, разбира по драматичен за него начин какво е имал през цялото време буквално пред очите си и си припомня начините, по които несъзнателно се е опитвал да компенсира липсата му.&lt;/p&gt;

&lt;p&gt;==&lt;/p&gt;

&lt;p&gt;В последния самотен възрастен мъж трябва да се сбогува вътрешно с внука си и да приема от една страна и провала на обучението в “патриотизъм”, което е дал на момчето, и неговото евентуално заминаване за чужбина.&lt;/p&gt;

&lt;p&gt;==&lt;/p&gt;

&lt;p&gt;В заключение, това е книга за услужливото забравяне, за прегърнатите удобства, за неизиграните роли, за отменените избори - докато онова малко камъче не ни препъне и не обърне колата ни, предизвиквайки така необходимата катастрофа.&lt;/p&gt;
</description>
        <pubDate>Fri, 03 May 2019 00:00:00 +0000</pubDate>
        <link>/bookreviews/2019/05/03/17-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%BD%D0%B0%D0%B5%D1%81%D0%B5%D0%BD-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D1%8A%D1%82-%D0%BD%D0%B0%D0%BF%D1%80%D0%B0%D0%B2%D0%BE-%D0%B8-%D0%BD%D0%B0%D0%B2%D1%8A%D1%82%D1%80%D0%B5.html</link>
        <guid isPermaLink="true">/bookreviews/2019/05/03/17-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%BD%D0%B0%D0%B5%D1%81%D0%B5%D0%BD-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D1%8A%D1%82-%D0%BD%D0%B0%D0%BF%D1%80%D0%B0%D0%B2%D0%BE-%D0%B8-%D0%BD%D0%B0%D0%B2%D1%8A%D1%82%D1%80%D0%B5.html</guid>
        
        <category>Чавдар Ценов</category>
        
        <category>отклонения наесен</category>
        
        <category>Жанет 45</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>&quot;Европа и идеята за нация&quot; - нов труд на Хосе Ортега-и-Гасет на български</title>
        <description>&lt;p&gt;В навечерието на Деня на Европа и предстоящите избори за Европейски парламент тази книга ни напомня, че испанският философ и есеист Хосе Ортега-и-Гасет е сред най-проникновените изследователи на същността и еволюцията на европейската идея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Европа и идеята за нация”&lt;/strong&gt; (изд. “Колибри”, превод Ефтим Станков, 304 стр., 24 лв.) разгръща убеждението, че нацията е резултат от сплотяващото чувство за съпринадлежност към определена голяма човешка общност. Чувство, което се поддържа, но не се поражда от общия език, територия, традиции, кръвно родство.&lt;/p&gt;

&lt;p&gt;==&lt;/p&gt;

&lt;p&gt;Според  Хосе Ортега-и-Гасет, един от доайените в замислянето на съвременна обединена Европа, европейската интеграция, колкото и да е трудна и съпровождана от кризи, е процес с бъдеще, защото „зад“ този процес е налице хилядолетна общоевропейска история.&lt;/p&gt;

&lt;p&gt;==&lt;/p&gt;

&lt;p&gt;Оценявайки Европа като „много стар факт“, Ортега-и-Гасет казва, че тя е „разумът“ на историята, състояла се на територията на континента през последните дванадесет века. И този европейски исторически „разум“ е нещо предхождащо, по-обхватно и по-силно от нациите. Народите на Европа биха могли да се спасят само ако преодолеят старата, анахронична идея за нация и се запътят към една свръхнация, към европейска интеграция.&lt;/p&gt;

&lt;p&gt;==&lt;/p&gt;

&lt;p&gt;Но от това не следва, че обединяването на Европа трябва да бъде унищожително за тях. „Нациите не трябва да бъдат подложени на валцуване, а да бъдат интегрирани, като Западът запази своя богат и многостранен облик“ – това е посланието на испанския философ.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;На 9 май, когато отбелязваме Деня на Европа, се навършват 136 години от рождението на големия испански философ Хосе Ортега-и-Гасет, известен у нас предимно с фундаменталния труд „Бунтът на масите”. През 1914 г. той пише първата си книга – „Размисли за дон Кихот“. През 1916 г. става съосновател на всекидневника „Сол“. През 1934 г. публикува книгата „По повод на Галилей“, а през 1935 г. излиза „Историята като система“. Сборникът „Европа и идеята за нация“ включва статии и лекции, писани през различни периоди от първата половина на ХХ век.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;“Този рояк от западни народи, който е излетял в историята от руините на древния свят, винаги се е характеризирал с двойствена форма на живот. Станало е така, че докато всеки един от тях е формирал малко по малко своя собствен темперамент, между тях и над тях постепенно се е създавал един общ репертоар от идеи, маниери и възторзи. Дори нещо повече: тази участ, която ги е правила едновременно все по-еднородни и все по-различни, трябва да се разбира като нещо парадоксално. Защото при тях еднородността не е чужда на различността. Напротив, всеки нов унифициращ принцип е оплодотворявал многообразието. Християнската идея поражда националните църкви; споменът за Imperium на римляните вдъхновява различните форми на държава; „реставрирането на класическата словесност“ през XV век дава старт на различните литератури; науката и унитарният принцип за човека като „чист разум“ създават различни интелектуални стилове, които моделират диференцирано дори крайните абстракции на математическото творчество. Накрая и като връх на всичко дори екстравагантната идея на XVIII век, според която всички народи трябва да имат еднакво устройство, има за резултат романтичното пробуждане на различното съзнание на националностите, което подбужда всяка от тях към свое собствено призвание.  Истината е, че за тези народи, наречени европейски, да живеят, винаги е било ясно – още от XI век, от времето на Отон III, – че се движат и действат в общо пространство или среда. Тоест, че за всеки от тях да живее, е означавало да съжителства с останалите. Това съжителство е вземало ту мирна, ту агресивна форма. Борели са се в утробата на Европа като близнаците Етеокъл и Полиник в майчината утроба. Вътрешно европейските войни винаги са се изявявали с един любопитен маниер, който ги прави много подобни на домашни свади. Избягват унищожаването на врага и са по-скоро турнири, борби на съперничество като тези на ергените в някое село или разпри на наследници за разпределение на семейно наследство. Макар и с малки разлики, всички вървят към едно и също. Eadem sed aliter. Както Карл Пети е казвал за Франсоа Първи: „Моят братовчед Франсоа и аз сме напълно единодушни; всеки от нас двамата иска Милано“. За първи път през последната война народите на Запада се опитаха да се унищожат едни други.&lt;/p&gt;

&lt;p&gt;==&lt;/p&gt;

&lt;p&gt;Почти без значение е обстоятелството, че на това общо историческо пространство, където хората на Запада са се чувствали като у дома си, отговаря едно физическо пространство, което географията нарича Европа. Историческото пространство, което имам предвид, се измерва с радиуса на действителното и продължително съжителство. От само себе си и неизбежно то разделя обичаи, нрави, езици, право, политическа власт. Една от най-големите грешки на „модерната“ мисъл, от чиито последици все още страдаме, е смесването на общество с асоциация, които са почти противоположни едно на друго. Обществото не се учредява по общо съгласие. Обратното, всяко общо съгласие предполага съществуването на някакво общество, на хора в съжителство, а постигането на съгласие касае формата на съжителството в това предварително съществуващо общество. Идеята за обществото като обединение чрез договор, следователно като юридическо обединение, е най-безсмисленият опит да се постави колата пред воловете. Защото правото, реалността „право“ – не идеите за него на философа, юриста или демагога – е, ако ми бъде позволено да използвам бароковия израз, спонтанна секреция на обществото и не може да бъде нищо друго. Да се иска правото да регулира отношенията между същества, които преди това не са живели в ефективно общество, ми се струва – и нека ми бъде простена дързостта – една твърде неясна и смехотворна представа за същността на правото.&lt;/p&gt;

&lt;p&gt;==&lt;/p&gt;

&lt;p&gt;Не е за учудване, от друга страна, че това неясно и смехотворно мнение за правото е преобладаващо, защото една от най-големите беди на времето е, че когато хората на Запада се сблъскат с ужасните обществени конфликти на настоящето, те са се оказали заредени с един архаичен и крайно неадекватен арсенал от понятия за това какво е общество, колектив, индивид, нрави, закон, правосъдие, революция и т.н. Голяма част от сегашната ни обърканост се дължи на несъответствието между съвършенството на нашите идеи за физическите явления и скандалната изостаналост на „моралните науки“. Министърът, професорът, видният физик, писателят обикновено имат за тези неща понятия, които са на нивото на един квартален бръснар. Не е ли напълно естествено, че именно кварталният бръснар е този, който е дал тон в близкото ни минало?&lt;/p&gt;

&lt;p&gt;==&lt;/p&gt;

&lt;p&gt;Но да се върнем на нашия път. Исках да наблегна, че европейските народи от много време са общество, колективност, в същия смисъл, който имат тези думи, когато са използвани за всяка една от нациите, които го съставят. Това общество демонстрира всички атрибути като такова: има европейски обичаи, европейски нрави, европейско обществено мнение, европейско право, европейска публична власт. Но всички тези социални явления се проявяват във форма, адекватна на еволюционното състояние, в което се намира европейското общество, което, разбира се, е толкова напреднало, колкото и членовете, които го съставляват – нациите.&lt;/p&gt;

&lt;p&gt;==&lt;/p&gt;

&lt;p&gt;Строго погледнато, под „общество“ аз разбирам съжителство на хора при определена система от нрави – защото право, обществено мнение, публична власт не са нищо друго освен нрави. За съжаление, тук и сега няма възможност да се покаже как и защо това е така. Скоро ще можете да го намерите в моята книга, която ще излезе до няколко месеца под заглавие „Човекът и хората“.&lt;/p&gt;

&lt;p&gt;==&lt;/p&gt;

&lt;p&gt;Но ако общество е това, което току-що казах, ще изглежда безспорно, че Европа е била и е общество; нещо повече – че Европа като общество съществува още преди появата на европейските нации. Общността на живота при една система от нрави може да има най-различни степени на компактност; степента зависи от това дали системата от нрави е повече или помалко плътна, или – което е същото – дали включва по-голям или по-малък брой „страни на живота“. От колосалния Дилтай знаем, че животът има страни, че е eben mehreitig. В този смисъл нациите на Запада са се формирали малко по малко като по-плътни ядра на социализация вътре в по-широкото европейско общество, което като социална среда е съществувало преди тях. Това историческо пространство, наситено с до голяма степен общи нрави, е било създадено от Римската империя и географската конфигурация на нациите, появили се след това, съвпада прекалено точно с простото административно деление на епархиите в Късната империя. Историята на Европа, господа, която е историята на зараждането, развитието и разцвета на западните нации, не може да се разбере, ако не се изходи от този основополагащ факт: че европейският човек винаги е живял едновременно в две исторически пространства, в две общества – едното не толкова плътно, но широко, Европа; другото – поплътно, но териториално по-ограничено, площта на всяка нация или на тесните области и региони, предшестващи като особени форми на обществото сегашните големи нации. Това е много важно, защото то съдържа кода за разбиране на нашата средновековна история, за изясняване на военните и политическите действия, на създаденото от мисълта, на поезията и изкуството през онези векове. Следователно е груба грешка да се мисли, че Европа е един утопичен образ, който може би в бъдеще ще успее да се реализира. Не, Европа не е само, ни толкова бъдеще, колкото нещо, което е тук от далечното минало; нещо повече, тя съществува преди появата на днешните така ясно очертани нации. Това, което наистина е много нужно, е да се даде на тази толкова древна реалност една нова форма. Европейското единство не е само политическа програма за непосредственото бъдеще, то е и единственият методически принцип за разбиране на миналото на Запада и особено на средновековния човек, когото ще наречем „готически човек“, макар и да съзнаваме, че с това обобщение орязваме разнообразието на различните векове и форми на средновековен живот.”&lt;/p&gt;
</description>
        <pubDate>Fri, 26 Apr 2019 00:00:00 +0000</pubDate>
        <link>/newbooks/2019/04/26/12-11-%D0%B5%D0%B2%D1%80%D0%BE%D0%BF%D0%B0-%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D1%8F-%D0%BD%D0%BE%D0%B2-%D1%82%D1%80%D1%83%D0%B4-%D0%BD%D0%B0-%D1%85%D0%BE%D1%81%D0%B5-%D0%BE%D1%80%D1%82%D0%B5%D0%B3%D0%B0-%D0%B8-%D0%B3%D0%B0%D1%81%D0%B5%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/04/26/12-11-%D0%B5%D0%B2%D1%80%D0%BE%D0%BF%D0%B0-%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D1%8F-%D0%BD%D0%BE%D0%B2-%D1%82%D1%80%D1%83%D0%B4-%D0%BD%D0%B0-%D1%85%D0%BE%D1%81%D0%B5-%D0%BE%D1%80%D1%82%D0%B5%D0%B3%D0%B0-%D0%B8-%D0%B3%D0%B0%D1%81%D0%B5%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Хосе Ортега-и-Гасет</category>
        
        <category>Европа и идеята за нация</category>
        
        <category>нова книга</category>
        
        <category>философия</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Ново българско издание на &quot;Музите се чуват&quot; на Труман Капоти</title>
        <description>&lt;p&gt;На 25 април Труман Капоти влиза в амплоато си на журналист с новото издание на „Музите се чуват” (превод Искра Ангелова, 176 страници, цена 15 лв.). Един нечестив, остроумен, абсолютно смайващ разказ за пътуването до Ленинград на 94 американци и две кучета във връзка с широко оповестената постановка на „Порги и Бес”.&lt;/p&gt;

&lt;p&gt;==&lt;/p&gt;

&lt;p&gt;В средата на 50-те години Капоти придружава в качеството си на журналист постановка на „Порги и Бес“ в Съветския съюз. В резултат на посещението той публикува „Музите се чуват“ в две части в сп. „Ню Йоркър“. Заглавието е взето от изказване на служител в съветското Министерство на културата, което гласи: „Когато говорят оръдията, музите мълчат. Когато оръдията млъкнат, музите се чуват“.&lt;/p&gt;

&lt;p&gt;==&lt;/p&gt;

&lt;p&gt;По-късно Капоти обединява двете части, като нарича произведението си „Отчет“. Този „отчет“ е поредното доказателство за таланта на писателя, от когото се е очаквало да предаде в розова светлина гастролите на трупата, но верен на себе си, Труман не е в състояние да затвори очите си пред съветската действителност.&lt;/p&gt;

&lt;p&gt;==&lt;/p&gt;

&lt;p&gt;„Музите се чуват” е важно събитие в писателската биография на труман Капоти, за което самият той казва: “Докато я пишех, осъзнах, че най-после съм намерил отговора на нещо, което винаги е било най-голямата ми творческа главоблъсканица…”&lt;/p&gt;

&lt;p&gt;==&lt;/p&gt;

&lt;p&gt;_Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Сред главните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. _&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата изящна кратка проза, също издадена у нас от „Колибри”. _&lt;/p&gt;
</description>
        <pubDate>Thu, 25 Apr 2019 00:00:00 +0000</pubDate>
        <link>/newbooks/2019/04/25/11-58-%D0%BD%D0%BE%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D1%83%D0%B7%D0%B8%D1%82%D0%B5-%D1%81%D0%B5-%D1%87%D1%83%D0%B2%D0%B0%D1%82-%D0%BD%D0%B0-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</link>
        <guid isPermaLink="true">/newbooks/2019/04/25/11-58-%D0%BD%D0%BE%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D1%83%D0%B7%D0%B8%D1%82%D0%B5-%D1%81%D0%B5-%D1%87%D1%83%D0%B2%D0%B0%D1%82-%D0%BD%D0%B0-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</guid>
        
        <category>Труман Капоти</category>
        
        <category>музите се чуват</category>
        
        <category>нова книга</category>
        
        <category>Колибри</category>
        
        
        <category>newbooks</category>
        
      </item>
    
  </channel>
</rss>

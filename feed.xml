<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Sat, 15 Jun 2019 19:19:37 +0000</pubDate>
    <lastBuildDate>Sat, 15 Jun 2019 19:19:37 +0000</lastBuildDate>
    <generator>Jekyll v3.8.5</generator>
    
      <item>
        <title>Рецензия: &quot;Бегуни&quot; на Олга Токарчук и всепроникващата метафора на пътуването</title>
        <description>&lt;p&gt;&lt;strong&gt;_“Най-мъчителна е неподвижността”. _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Замисляли ли сте се за състоянието, в което се появяваме - невръстни младенци, които изцяло зависят от това друг да ги обръща и премества в пространството, а после малки деца, които все още не могат да поемат сами наникъде. Нашето позициониране и движение е на волята на родителите ни, а от мястото, на което са ни оставили, ние виждаме само откъслечно, в предпоставени кадри.&lt;/p&gt;

&lt;p&gt;==&lt;/p&gt;

&lt;p&gt;Преодоляването на тази уязвимост и зависимост е истинското ни навлизане в триизмерния свят. Точно както е в “Коринтяни”: “Защото сега виждаме нещата неясно, като в огледало, а тогава ще ги видим лице с лице; сега познавам отчасти, а тогава ще позная напълно”.&lt;/p&gt;

&lt;p&gt;==&lt;/p&gt;

&lt;p&gt;Когато в началото на “Бегуни” разказвачката си спомня за най-първото си “пътуване” пеша като дете, първото си отдалечаване от дома, тя си спомня за образа на пътя пред нея като за подвижна лента, която изтича извън кадъра, извън света. Забележителният роман на Олга Токарчук също изтича от хоризонта, той като че няма истинско начало и край и би могъл да продължи до безкрай. Или както авторката сама отбелязва:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**“Разказът има инерция, никога не можеш да я овладееш докрай”. **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Тази внушителна вавилонска кула събира куп човешки истории (всяка една от които спокойно би могла да бъде отделена в кратък разказ), пътеписи, хвърчащи факти и уловено знание, философски разсъждения и есеистични етюди. Изобщо, струва ни се, всяка хрумка, всяка записка или случайно наблюдение на Токарчук биха могли спокойно да намерят място в този литературен паноптикум, да бъдат включени без да нарушат канавата на романа, който изцяло излиза от жанровите стандарти, за да се превърне сам в едно пътуване, което разказва за пътуването. В една&lt;/p&gt;

&lt;p&gt;==&lt;/p&gt;

&lt;p&gt;**инвентаризация на пътешествието, от една страна, и от друга - на човешкото тяло - **&lt;/p&gt;

&lt;p&gt;==&lt;/p&gt;

&lt;p&gt;този съвършено опакован багаж, с който сме снабдени за пътуването си през живота.&lt;/p&gt;

&lt;p&gt;==&lt;/p&gt;

&lt;p&gt;Олга Токарчук постига това като заменя “простотата на лекцията” с разказването на истории, равносилни на това да издълбаеш върху миговете своето наивно и мимолетно “Аз бях тук”. Прави го с дълбочина, чувствителност и ерудиция, от което понякога звучи буквално като “Уикипедия”, според нея световния проект за вездесъща енциклопедия.&lt;/p&gt;

&lt;p&gt;==&lt;/p&gt;

&lt;p&gt;Не станах писателка, признава нейната героиня-разказвачка (зад която явно се крие самата Токарчук, която също като нея завършва психология), “животът винаги ми бягаше, попадах само на люспи и следи”. Съзнавайки, че описването е като употребата - унищожава, тя обаче не спира да “записва” другите пътешественици, като ги призовава да правят същото. Издава само един роман - с меки корици, лек, като за път, като по този начин (може би) Токарчук индиректно обвързва масовата литература с един поглед твърде подвижен, за да улови и потъне. Защото “едва уточнила позицията на живота, той вече е някъде другаде”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Стоим настрана. Виждаме само света във фрагменти, друг няма да има. Моменти, трохи, бързо разпадащи се конфигурации. Живот? Нищо такова няма. Виждам линии, плоскости и тела, и техните изменения във времето. А времето изглежда прост инструмент за измерване на дребните промени, училищна линийка с опростено разделение само на три части: беше, е, ще бъде.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Единствено несигурността, тревогата, безпокойството подтикват към писане - **&lt;/p&gt;

&lt;p&gt;==&lt;/p&gt;

&lt;p&gt;а самото писане е обвързано с движението, защото героите без движение и промяна са неубедителни и двуизмерни, а сюжетът трябва да е своебразно пътуване. Токаручк често прекъсва историите си, отклонява се, завръща се пак, имитирайки по този начин същността му. Същевременно, обаче, подобно на изкусен анатом и препаратор, пишещият извършва пластинация на съществуващото, “затваря те вътре в себе си като в карцер”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Но да се върнем към пътуването&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Токарчук разглежда куп негови разновидности, докато избира самата си разказвачка обсебена от него, с плитки корени и без ген за уседналост - здрава, практична, компактна, непритежаваща - сиреч свободна.&lt;/p&gt;

&lt;p&gt;==&lt;/p&gt;

&lt;p&gt;Пътуване е растежът. Пътуване е отклонението. Пътуване е бягството. Пътуване е изгубването. Пътувания са поклоненията. Пътуване е вътрешното движение - съмнението, любопитството, опровергаването, йогата на мисълта, в която категоричните възгледи са само ненужен багаж. Истинското пътуване е неповторимост и винаги е извън метафизичната орбита на дома, т.е.&lt;/p&gt;

&lt;p&gt;==&lt;/p&gt;

&lt;p&gt;**истински са онези пътешественици, които не тръгват нанякъде за да се върнат. **&lt;/p&gt;

&lt;p&gt;==&lt;/p&gt;

&lt;p&gt;В един от разказите мъж на име Куницки изгубва жена си и детето си на гръцки остров, издирвайки ги безрезултатно няколко дни. Изгубването, лутането и търсенето са част от пътя, а Токарчук предава прекрасно напрежението и тревожността в този опит да възстановиш следите на другия. При това действието се развива на остров, където според всички “няма начин да се изгуби човек”. Куницки преживява драматично това изчезване на най-близките от собствения му радар, почти като измама и предателство, крах в общото им пътуване. Той не вярва на обясненията на съпругата си и губи ума си по разплитането на тази загадка, бои се, че краката му сами могат да хукнат, страхува се от порива, който може да те повлече в опасна посока, в едно несъгласувано със самия теб пътуване - докато сам не поема отново за там, където се е случило всичко.&lt;/p&gt;

&lt;p&gt;==&lt;/p&gt;

&lt;p&gt;Да, разсъждава Токарчук, “Когато тръгвам на път, изчезвам от картите. Никой не знае къде съм”, и се пита дали наистина съществуваме и _между, _или _сме _само в точките на тръгване и пристигане, там, където се подпечатва присъствието ни. Това граничи почти със солипсизъм, т.е. пътуващият съществува само в собственото си пътуване и съзнание, а значи времето, мястото и преживяното от съпругата на Куницки не съществува за него.&lt;/p&gt;

&lt;p&gt;&lt;strong&gt;&lt;em&gt;“Да си навсякъде и никъде, изчезнал, докато не се появиш някъде за друг”.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;И жената на Куницки, и самият той, и други от героите - като например морякът Ерик или Анушка, са все пътници, откликнали “на неясния повик на собственото си безпокойство”.&lt;/p&gt;

&lt;p&gt;==&lt;/p&gt;

&lt;p&gt;За Ерик, сменил някога източноевропейското си име със скандинавско, няма друг живот освен разлюления, нестабилния, подвластния на приливите и отливите в морето. Когато в сегашния си уседнал дом на остров, откъдето по цял ден прекарва с ферибот пътници напред и назад до сушата, той е принуден да извършва пародия на пътуване по тези повтарящи се кратки линии, Ерик приема това за унизително - “правите линии са толкова унизителни”.&lt;/p&gt;

&lt;p&gt;==&lt;/p&gt;

&lt;p&gt;Неговият бунт - когато един ден демонстративно се отклонява от курса и тръгва в открито море с редовно превозваните от него пътници. Още откакто се установява на своя намразен впоследствие остров, неговото физическо и психическо състояние се влошава - в подкрепа на тезата, че&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;неподвижността е смърт, която води до разложение - и на мускулите, на плътта, на духа.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Че застоят ни разваля вярва и бездомната жена-бегунка от разказа за Анушка, дал името на романа. Бегуните са старообрядна секта, която вярва, че неподвижността ни прави уязвими за Господаря на този свят, пуска с в нас злото на Антихриста. Не бива да спираме да се движим, за да не се превърнем в негова кукла, в плоска душа от хартия. Ако спрем, буквално, физически той ще закотви мислите ни в дреболии, ще ни прикове към повторимото ежедневие с точен адрес, и всичко с постоянно място ще бъде изцяло на негово разположение, етикетирано и прошнуровано, приковано както някога са приковали разбунтувалия се Христос.&lt;/p&gt;

&lt;p&gt;==&lt;/p&gt;

&lt;p&gt;Анушка среща бегунката при първото си самостоятелно пътуване - на практика спонтанното й бягство от капана на дома. Тя тръгва да търси място, където да изплаче сълзите си от своя труден живот, като сама подема непрестанно неспокойно обикаляне по линиите на метрото, в утробната му топлина и успокоително люшкане, насам и натам, като малка част от една променяща се цялост. Мобилността се превръща в реалност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Благословени вървящите! Защото когато се движим, всичко ни се струва ново, чисто, девствено, безсмъртно.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Начало на пътуване е и бягството в историята с арабския владетел, който преди да тръгне убива майка си с нож в корема - т.е. своето буквално и символично първо жилище, изначалния дом, за да поеме по пътя си. Поклоненията също са пътуване, както в историята с китаеца в Индия, който обаче не постига смисъла му, а именно убеждението, че стигането до светите места сваля товара на греха и ни придава святост, благословеност.&lt;/p&gt;

&lt;p&gt;==&lt;/p&gt;

&lt;p&gt;Впрочем, струва си да се отбележи, че много от историите се развиват на или около острови - както за Куницки, за Ерик, за професора гръколог, за жената, която отива да убие своя бивш любим по негова молба и др. Според психологията на острова, пише Токаручк, той е най-първичното състояние преди социализацията, когато егото е достатъчно индивидуализирано, развито е самосъзнание, но още няма пълнокръвни връзки с обкръжението.&lt;/p&gt;

&lt;p&gt;==&lt;/p&gt;

&lt;p&gt;**В романа многократно се противопоставят номадското и уседналото, **&lt;/p&gt;

&lt;p&gt;==&lt;/p&gt;

&lt;p&gt;като номадският инстинкт е свързан с линейното време, а уседналият - с кръговото. &lt;em&gt;Кайрос _- неизвестният гръцки бог, за когото става дума в два от разказите, е богът на правилното време и място, когато линията докосва кръга, и в този смисъл всяко житейско пътуване е търсене на _кайрос&lt;/em&gt;, на печелившата конфигурация, в която да ни провърви.&lt;/p&gt;

&lt;p&gt;==&lt;/p&gt;

&lt;p&gt;Токарчук отличава и психологията на човека на път чрез поредица от лекции по темата, умело включени в романа като случващи се на произволни летища. По този повод разказвачката отбелязва особения статут на летищата днес - факта, че скоро градовете ще са допълнение към тях, а не обратното. Съвременните летища имитират и концентрират един затворен и самодостатъчен град, в който жителите са непостоянни, те са летищни републики с над-раса и над-климат.&lt;/p&gt;

&lt;p&gt;==&lt;/p&gt;

&lt;p&gt;Токарчук разсъждава и по всичко друго, свързано с инвентара и атрибутите на пътуването - за еднократните нощи в хотели, за нощните тв канали между религията и порнографията, за преносимата козметика, за екскурзоводството, за нощните влакове, хотелите и хостелите, каютите и самолетите. Както и за&lt;/p&gt;

&lt;p&gt;==&lt;/p&gt;

&lt;p&gt;**трите класически философски въпроса откъде си, откъде идваш и накъде отиваш, **&lt;/p&gt;

&lt;p&gt;==&lt;/p&gt;

&lt;p&gt;които днес са се превърнали в тройката основни въпроси между пътешествениците. А целта на пътешествието винаги е другият пътешественик - тя не забравя да го повтаря многократно в романа.&lt;/p&gt;

&lt;p&gt;==&lt;/p&gt;

&lt;p&gt;Разказвачката признава също, че не ходи на някои места, чисти ги от личната си карта на света, тъй като човек има възможността сам да твори своите атласи. Така и времето на всяко пътуване се състои от много времена, архипелази на реда в океана от хаос.&lt;/p&gt;

&lt;p&gt;==&lt;/p&gt;

&lt;p&gt;Според разказвачката цялата история на пътуванията й е история на нейния “недъг”, един синдром, от който смята, че страда: perserverative detoxification. А имено - привлича я всичко развалено, недовършено, недъгаво, несъвършено, недостатъчно, отклонението от нормата. Именно това обаче са еволюционнте възможности - защото ще преживее само онова, което е различно.&lt;/p&gt;

&lt;p&gt;==&lt;/p&gt;

&lt;p&gt;Синдром на номадството е също така и да не можеш да заемеш гледна точка, да си способен да се идентифицираш с всички възможни аргументи. Опасна аксиома е, че сме неизменни и предвидими, смята Токарчук чрез героинята си, която твърди, че “към различното насочвам маршрутите на пътешествията си, търся следите на грешките и гафовете на сътворението”. Тя говори и за желанието като задаващо ни посоката и движението, но не и целта, която винаги остава фантасмагорична - желанието винаги е &lt;em&gt;към&lt;/em&gt;, винаги е неудовлетвореното.&lt;/p&gt;

&lt;p&gt;==&lt;/p&gt;

&lt;p&gt;**Романът има и друга мащабна линия - а именно пътуването в човешкото тяло, **&lt;/p&gt;

&lt;p&gt;==&lt;/p&gt;

&lt;p&gt;каквото по същество е анатомията, както и опитите за неговото &lt;em&gt;о-вечностяване&lt;/em&gt; чрез методите на мумификацията и - в съвременността - модерната пластинация. Анатомите, балсаматорите и пластинаторите чертаят атласа на тялото и ни предлагат тур в него. Днес Азът расте, той е анексирал света, примъкнал е дори боговете в тъмните си кътчета, в мозъка, отбелязва Токарчук, която разказва и за измислени, и за истински герои - например за препаратора Фредерик Рьойс и анатома Филип Ферхайен. Последният обективизира собственото си тяло, или по-скоро ампутирания си според нейната история крак, който до смъртта си изследва нишка по нишка, откривайки Ахилесовото сухожилие - впрочем символ на уязвимостта. Ферхайен пътува в себе си чрез онова, което му е отнето.&lt;/p&gt;

&lt;p&gt;==&lt;/p&gt;

&lt;p&gt;Подложен на непрекъсната фантомна болка в липсващия си крак, Ферхайен разсъждава за това как тя е симптом на живот, доказателство за невидимата свързаност между душа и тяло, чрез мозъка. “Боли ме нещо, което го няма” се среща и при други герои в романа. “Дали пък не сме обречени да бъдем цялостни и всяко разчленяване, разделяне е само привидно, случва се на повърхността…”, пита Ферхайен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тялото е свещено, откакто Бог е станал (се е родил в) плът&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Героят д-р Блау пък вярва, че всяка част от тялото заслужава да я помним, а всяко тяло - да преживее. Той е убеден, че именно тялото, а не душата е уникално и заслужава вечност. Според него повърхността на тялото е опако, което крие прекрасно и обмислено опаковани структури, съвършен багаж, подреден в името на реда, естетиката и сигурността ни. Погледнати с онзи специален страничен поглед, за който често се говори в книгата, хората може би също са такава версия на обществен организъм и ред, всеки с функция и предназначение за света.&lt;/p&gt;

&lt;p&gt;==&lt;/p&gt;

&lt;p&gt;Самият доктор Блау обича да пътува, тъй като тогава хората са принудени да бъдат заедно и близо телесно - той копнее да докосне и погали техните монади.&lt;/p&gt;

&lt;p&gt;==&lt;/p&gt;

&lt;p&gt;Препаратът (препарирана част от тяло) е опит за вечност на плътта. В романа се разказва за множество екземпляри. Чрез историята с писмата на дъщерята на балсамиран чернокож придворен на император Йозеф I обаче се повдигат и етичните (и религиозни) въпроси за мумификацията и непредаването на човешкото тяло на тлението. Напомня се и че човешката власт е само или преди всичко над тялото, чрез него човек може да бъде управляван и принуждаван най-лесно.&lt;/p&gt;

&lt;p&gt;==&lt;/p&gt;

&lt;p&gt;**Според професора гръколог в една от последните истории светът е изграден от метаснимки, в които прескачаме. **&lt;/p&gt;

&lt;p&gt;==&lt;/p&gt;

&lt;p&gt;И може би няма всъщност движение, ние се движим просто във вътрешността на момента, а ако сме еднакво отдалечени от безкрайността, то няма &lt;em&gt;някога _и _някъде&lt;/em&gt;. Светът ни е като един кадър, който само по пътя може да продължи в други, за да се получи филм.&lt;/p&gt;

&lt;p&gt;==&lt;/p&gt;

&lt;p&gt;В този многотекстов роман Олга Токарчук успява да превърне почти всичко, всяко човешко занимание, в метафора и алегория. Да зададе въпроси и да даде противоречиви отговори. Забележителен по мащаба и ерудицията си, по богатството на своите образи и дълбочината на описанията, той е задължително четиво от съвременната европейска литература. Силно, силно го препоръчвам!&lt;/p&gt;
</description>
        <pubDate>Sat, 15 Jun 2019 00:00:00 +0000</pubDate>
        <link>/bookreviews/2019/06/15/22-18-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B1%D0%B5%D0%B3%D1%83%D0%BD%D0%B8-%D0%BD%D0%B0-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D0%B8-%D0%B2%D1%81%D0%B5%D0%BF%D1%80%D0%BE%D0%BD%D0%B8%D0%BA%D0%B2%D0%B0%D1%89%D0%B0%D1%82%D0%B0-%D0%BC%D0%B5%D1%82%D0%B0%D1%84%D0%BE%D1%80%D0%B0-%D0%BD%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE.html</link>
        <guid isPermaLink="true">/bookreviews/2019/06/15/22-18-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B1%D0%B5%D0%B3%D1%83%D0%BD%D0%B8-%D0%BD%D0%B0-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D0%B8-%D0%B2%D1%81%D0%B5%D0%BF%D1%80%D0%BE%D0%BD%D0%B8%D0%BA%D0%B2%D0%B0%D1%89%D0%B0%D1%82%D0%B0-%D0%BC%D0%B5%D1%82%D0%B0%D1%84%D0%BE%D1%80%D0%B0-%D0%BD%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE.html</guid>
        
        <category>олга токарчук</category>
        
        <category>бегуни</category>
        
        <category>рецензия</category>
        
        <category>ICU</category>
        
        
        <category>bookreviews</category>
        
      </item>
    
      <item>
        <title>Ново издание на &quot;Лятно пътуване&quot; от Труман Капоти</title>
        <description>&lt;p&gt;Романът „Лятно пътуване“ (превод: Милена Попова, 128 стр., цена: 12 лв.) излиза под знака на издателство “Колибри”. Ръкописът му е бил смятан за изгубен в продължение на 50 години, включително от самия Труман Капоти.&lt;/p&gt;

&lt;p&gt;==&lt;/p&gt;

&lt;p&gt;През 1966 г., забогатял след огромния успех на „Хладнокръвно“, американският писател напуска скромния си апартамент в Бруклин заедно с всичко в него – в това число кашон с книжа, предвидливо спасени от боклука от портиера на блока. Ръкописът е открит случайно сред документите, предоставен за разпродажба през 2004 г. на аукционната къща „Сотбис“ в Ню Йорк.&lt;/p&gt;

&lt;p&gt;==&lt;/p&gt;

&lt;p&gt;Капоти се залавя с писането му през 1943 г., но го загърбва заради „Други гласове, други стаи“ – неговия изумителен дебют, превърнал го в литературен феномен.&lt;/p&gt;

&lt;p&gt;==&lt;/p&gt;

&lt;p&gt;Главната героиня Грейди Макнийл се отличава със същата заразяваща непринуденост и жизнен кипеж както и Холи Голайтли от „Закуска в „Тифани“ - най-прочутото създание на Капоти. С младежка жизнерадост, отприщена през едно жежко лято в Ню Йорк, Грейди безупречно улавя земетръсните социални промени, настъпили в американското общество в годините след Втората световна война.&lt;/p&gt;

&lt;p&gt;==&lt;/p&gt;

&lt;p&gt;„Лятно пътуване“ е ново свидетелство за безупречния усет към изящния изказ на един от най-големите писатели на XX век, истинско литературно съкровище.&lt;/p&gt;

&lt;p&gt;==&lt;/p&gt;

&lt;p&gt;Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Неговата визитна картичка са изяществото на езика, мекотата на повествованието, проникновените образи, в по-голямата си част почерпани от собствения му живот.&lt;/p&gt;

&lt;p&gt;==&lt;/p&gt;

&lt;p&gt;Сред коронните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата възхитителна кратка проза, също издадена у нас от „Колибри”.&lt;/p&gt;
</description>
        <pubDate>Fri, 14 Jun 2019 00:00:00 +0000</pubDate>
        <link>/newbooks/2019/06/14/13-04-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BB%D1%8F%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BE%D1%82-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</link>
        <guid isPermaLink="true">/newbooks/2019/06/14/13-04-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BB%D1%8F%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BE%D1%82-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</guid>
        
        <category>Труман Капоти</category>
        
        <category>лятно пътуване</category>
        
        <category>Колибри</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: Дулсе Мария Кардозо, &quot;Всичко това е любов&quot; - разкази за любовта по много (не)възможни начини</title>
        <description>&lt;p&gt;&lt;em&gt;“Не искам да обиквам нещо, което не може да ме приеме завинаги обратно”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Дулсе Мария Кардозо ми беше напълно непозната до този сборник с кратки разкази (изд. “Ерго”) и с коварното име “Всичко това е любов”. Коварно, защото повърхностният прочит може лесно да заподозре грешка или пък откровена провокация към читателя: просто тези разкази са привидно далеч повече за човешката жестокост, уродливост и странност, отколкото въобще за любовта. Или може би авторката иска да ни убеди, че посред всичко това, посред цялата неуютност и мрачноватост, която пропива страниците, любовта е онова буренче, което се подава в процепите и по грубите и кални краища на пътя. Или пък че в своята недостатъчност и несъстоятелност човек би взел за любов какво ли не.&lt;/p&gt;

&lt;p&gt;==&lt;/p&gt;

&lt;p&gt;В този сборник има любов към слезли на земята ангели и към жертви на катастрофи, към писмеността и книгите, към еднаквостта на близнаци и към дарбата на уроди, към егоистичната справедливост и към другия в нас и извън нас, към едното от децата, повече отколкото към другото… Кавичките около думата любов, а и около другите, ту падат, ту отново я ограждат.&lt;/p&gt;

&lt;p&gt;==&lt;/p&gt;

&lt;p&gt;Въобще особени са тези истории. Повечето разположени в някакво неопределено, но осезаемо далечно минало, те притежават нещо от легендата, от иносказателността на приказките, а понякога са снабдени и с очевидни поуки. Разказът се носи като тръгнал по наклонена плоскост поток на мисълта и често разчита на повторенията, на една особена, патинирана жалейна напевност. Героите ту придобиват някаква надличностна условност в конкретните си уж истории, ту са неясни присъствия, в които авторката търси онова най-характерно тяхно отличие, което да ги изведе от мрака.&lt;/p&gt;

&lt;p&gt;==&lt;/p&gt;

&lt;p&gt;В “Човекоскот” съдбата на уродливия Гърбушко (от чието гърло, за да богатеят, близките изтръгват божествени песнопения с цената на ужасяващо и скотско насилие) доказва по брутален и натуралистичен начин, че без жертви не се постига нищо внушително, а страданието и дарбата са обвързани. В края на историята разбираме, че потомството, което роднините са се опитали да създадат с Гърбушко, за да продължат през вековете дарбата му, в крайна сметка стига до блеещите днес домашни животни. Един разказ за намесата на низкото у човека в една обърната наопаки еволюция.&lt;/p&gt;

&lt;p&gt;==&lt;/p&gt;

&lt;p&gt;Уродлив е и човекът, който вижда собственото си зло в другия и същевременно е обсебен от справедливостта на всяка цена, наложена дори с насилие. Защото жестокостта може да си представи (и да отсъди) само жестокост, както е в “Изчезнала, или правосъдието” - разказ, който представлява свободно съчинение по действителен случай с изчезнало момиче и осъдената му майка. “Всичко, което дадеш на земята, земята ще ти го върне по хиляда”, или онова, което отглеждаме, винаги дава плод - това онагледява краят на този разказ, който връща на мъчителите откраднатото, уголемено от вярата на невинната жертва.&lt;/p&gt;

&lt;p&gt;==&lt;/p&gt;

&lt;p&gt;Убиец и понастоящем поръчител на собственото си убийство е и възрастният мъж, открил едва в късното си детство любовта си към писмеността, а след това в затвора - и към книгите. По ирония на съдбата именно разпознаването на почерка му го вкарва в затвора, но книгите го спасяват от самоубийство вътре. Защото онова, което ни погубва, то и ни спасява, или пък обратното. “Книгите са ме спасили от смъртта, но не и от проклетията”, изповядва се той на убиеца си, защото “книгите не подбират и се предлагат на всеки, който иска да ги прочете”. И няма никаква гаранция, че ще облагородят. А ако носят спасение, го правят безразборно.&lt;/p&gt;

&lt;p&gt;==&lt;/p&gt;

&lt;p&gt;За любовта към един ангел в човешка форма пък се разказва в първия разказ “Тази обграждаща ни синева”. За цената на това да спечелиш истински ангел от съдбата и да го заземиш, осъзнавайки накрая, че ангелите умират като всеки един от нас.&lt;/p&gt;

&lt;p&gt;==&lt;/p&gt;

&lt;p&gt;Чрез образа на бащата и сина миньори, “Паника” пък ни предлага алегория за Отеца и Сина (слязъл сред осъдените на смърт и надживял родителя си въпреки тежката работа). Този разказ е елегия именно за осъдените, каквито сме всички ние - поколения раждани и подготвяни за мината на смъртта, за чудовищните недра на живота, който винаги приключва. В тях основателят на мината е впил поглед, докато му се привиждат “чудовища от светлина и прах”, докато неговият син обръща поглед нагоре към небето и планините.&lt;/p&gt;

&lt;p&gt;==&lt;/p&gt;

&lt;p&gt;Елегия за действителните жертви на жестока катастрофа от 2001 г. е пък разказът “Не забравяй” - един опит да се възкресят последните мигове и жестове на загиналите през погледа на онези, които - ако вярваме в съдбата - са формалните виновници за тяхната смърт. Пътници, които обреченият автобус взема на стоп и така се забавя точно толкова, колкото да стигне до срутващия се под потопа мост във фаталния миг. С любов към характерния детайл авторката се вглежда на забавен каданс във всяка една от жертвите, докато те още пътуват невинно и наивно към съдбата си - “онази жена, онзи мъж, онова момиче”. Накрая обаче дава пълните им имена им в две страници потискащ със своята реалност списък.&lt;/p&gt;

&lt;p&gt;==&lt;/p&gt;

&lt;p&gt;Това усещане за мига, за острието на мига и решенията във всеки един, присъства и се подсилва от сегашното време в много от разказите.&lt;/p&gt;

&lt;p&gt;==&lt;/p&gt;

&lt;p&gt;Така е например в историята за двамата братя и майката, която при вида на приближаващ към тях автомобил се хвърля към тялото на единия от тях, за да го опази. Инстинкт, който променя всичко в тази съвършена иначе тройка, тъй като прави естествения й избор - по-голямата любов към едното от момчетата - видим. “Най-голямата жестокост не се извършва след избора, дори не е самият избор. Най-голямата жестокост се извършва преди, много преди това и именно тя прави изборът възможен или необходим. Жестокостта на любовта. По-голяма или по-малка.”&lt;/p&gt;

&lt;p&gt;==&lt;/p&gt;

&lt;p&gt;Нещо подобно се случва разказа за напълно еднаквите близнаци, които започват да усещат и виждат своите различия едва когато се влюбват в едно и също момиче. Различието става незаобиколимо, когато ръката на единия бива откъсната от взрив. Усилието да запазят на всяка цена райското състояние на тази еднаквост - като взривят ръката и на другия - не сработва. Защото различието е заложено още в мига, когато единият е напуснал утробата първи, а самотата в ншето човешко отличие е неизбежна и незаобиколима.&lt;/p&gt;

&lt;p&gt;==&lt;/p&gt;

&lt;p&gt;Препоръчвам тези особени разкази на всеки, който иска да се докосне до съвременната женска португалска белетристика.&lt;/p&gt;
</description>
        <pubDate>Fri, 14 Jun 2019 00:00:00 +0000</pubDate>
        <link>/bookreviews/2019/06/14/11-35-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D1%83%D0%BB%D1%81%D0%B5-%D0%BC%D0%B0%D1%80%D0%B8%D1%8F-%D0%BA%D0%B0%D1%80%D0%B4%D0%BE%D0%B7%D0%BE-%D0%B2%D1%81%D0%B8%D1%87%D0%BA%D0%BE-%D1%82%D0%BE%D0%B2%D0%B0-%D0%B5-%D0%BB%D1%8E%D0%B1%D0%BE%D0%B2-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE-%D0%BC%D0%BD%D0%BE%D0%B3%D0%BE-%D0%BD%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BD%D0%B0%D1%87%D0%B8%D0%BD%D0%B8.html</link>
        <guid isPermaLink="true">/bookreviews/2019/06/14/11-35-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D1%83%D0%BB%D1%81%D0%B5-%D0%BC%D0%B0%D1%80%D0%B8%D1%8F-%D0%BA%D0%B0%D1%80%D0%B4%D0%BE%D0%B7%D0%BE-%D0%B2%D1%81%D0%B8%D1%87%D0%BA%D0%BE-%D1%82%D0%BE%D0%B2%D0%B0-%D0%B5-%D0%BB%D1%8E%D0%B1%D0%BE%D0%B2-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE-%D0%BC%D0%BD%D0%BE%D0%B3%D0%BE-%D0%BD%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BD%D0%B0%D1%87%D0%B8%D0%BD%D0%B8.html</guid>
        
        <category>Дулсе Мария Кардозо</category>
        
        <category>всичко това е любов</category>
        
        <category>рецензия</category>
        
        <category>разкази</category>
        
        <category>Ерго</category>
        
        
        <category>bookreviews</category>
        
      </item>
    
      <item>
        <title>Владислав Христов: Човекът може да бъде там, където никоя птица не може да бъде</title>
        <description>&lt;p&gt;&lt;em&gt;&lt;strong&gt;Антония: Обяснявайки какво е “комореби” (името и на последната поетична книга на Владислав Христов - бел.ред.), ти на практика твърдиш, че онова, което ни ослепява (или ранява) е онова, което после ни лекува? По силата на коя логика се случва това?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владислав:&lt;/strong&gt;&lt;/em&gt; Всички логики в природата са пределно прости, в човешкия живот също, защото ние сме част от природата, колкото и често да забравяме това. Най-важното е да постигнем своя вътрешен баланс по оста светлина – тъмнина. Да се научим да дозираме собствените си страхове, да не позволяваме да ни превземат. Не е лесно, но пък всяка победа над себе си се услажда и дава нови и нови стимули за себенадмогване.&lt;/p&gt;

&lt;p&gt;==&lt;/p&gt;

&lt;p&gt;Всъщност поезията е начин да се себенадмогваме. Една патерица, която често се оказва спасителна. Стига разбира се да не пресолим манджата и да не се люшнем по лесната плоскост на отглеждането на собственото си его чрез поезията. Или да заменим истинското живеене с писането на стихове. Не е страшно, ако някой спре да пише, това е знак, че живее пълноценен живот и е щастлив.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В “Комореби” като че ли напълно липсва лирически герой. Стиховете по-скоро са обитавани от светлосенки, природни създания, (под)небесни сили и само случайно пристъпили човеци. Например изпразненият от хора дом е мястото, където може да се роди Христос. Приближаването на човека към животните почти винаги е свързано със заплаха. Даже в ласката към животно човекът е подканян бавно да отстъпи, понеже “самотата е свято нещо”. На едно място пък възкликваш, че човечеството не струва колкото едно перо. Защо ни държиш на такова разстояние?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В:&lt;/strong&gt;&lt;/em&gt; Човекът става все по-немислещ и вреден за себе си, а така също и за природата. Мисли се за най-съвършеният венец, за велико творение, неосъзнавайки, че всички тревички под краката му са не по-малко важни, но не претендират за тази значимост. Тъжно е, че човешкият род научава уроците си по трудния начин - когато усети нищожеството си, след някой природен катаклизъм например.&lt;/p&gt;

&lt;p&gt;==&lt;/p&gt;

&lt;p&gt;Време е да се върнем към грижата като основна човешка характеристика. Грижа и борба за всяко едно живо човешко същество, за всяка една тревичка. Без тази грижа човешкото у нас от ден на ден ще се смалява и изчезва.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Направи ми впечатление разпределението на силите между природата и човека в поезията ти. Природният свят е като че ли далеч по-вездесъщ и всеприсъстващ от преходния човешки свят: така както тревите се изправят след нас все едно не сме били, както вятърът отваря вратата на храма за котката, но не и за човека, както зайците не престават да се размножават, докато светът изгрява и залязва, а под човешките стъпки не изниква нищо за разлика от тези на дивите животни и дори под хвърчилата на Фукушима няма хора. В същото време в друг стих казваш, че никой не забелязва мяукащия котарак на покрива, докато ако беше човек…&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**В: **_Човекът присъства все по-формално чрез Духа си в нашия свят и все повече с физиката си. Той предявява претенции към всичко - към ближните си, към природата, използва ги предимно като ресурс, като източник на едни или други блага. Не вижда по-далече от носа си, а иска постоянно да бъде забелязван.&lt;/p&gt;

&lt;p&gt;==&lt;/p&gt;

&lt;p&gt;Това според мен не е болест само на съвремието ни, а част от човешката природа, която с времето е поела в разрушителна посока. И ето идва Духът да ни спаси. Не е сложно - прочетете една книга, кажете една блага дума на човека до вас и облаците изведнъж ще се разсеят.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Да. В поезията си рисуваш светове и пространства, които като че ли трябва да останат несмутени, недокоснати и непристъпени. Кои са тези места, където само “тънко тяло” и “изстрадала душа” могат да се проврат?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**В: **_Тези „места“ са по-скоро символни. Всеки сам си ги открива за себе си. Това са малките островчета в ежедневието, които ни дават смисъл и в които се чувстваме защитени. Човекът до нас, семейството, вярата в добрите думи и дела. Затова ги пазим да бъдат недокоснати. Поезията е едно такова островче, на което посрещаме гости, сродни души, с които да споделим болка и радост, с които да не сме сами.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Птиците присъстват много в стиховете ти - със своите леки и кухи кости, със своя сън, със стъпките си в калта, дори със своите самоубийства. Кое е онова, което все пак ни сродява с тях - на едно място например казваш, че влюбените имат леки кости като на птиците?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**В: **_Човешкото тяло не е устроено да лети, но нека не приемаме този факт като наказание. На човек е даден полета на фантазията. Той може да бъде там, където никоя птица не може да бъде. В този смисъл - ние не сме ощетени. Но какво правим с всичката тази свобода? За какво я използваме?&lt;/p&gt;

&lt;p&gt;==&lt;/p&gt;

&lt;p&gt;От птиците може да научим много. Ето например скоро видях как една врана слага орех на трамвайните релси и чака да мине трамваят за да си изяде ореха. Враната има търпение, тя ще чака колкото е необходимо, докато трамваят не се появи. Има ли съвременният човек търпението на една врана? Едва ли.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В твоите стихове и като че ли умишлено няма конкретно време, отвеждаш ни някак отвъд него, в някакво безвремие с вкус на вечност… Кой държи паметта на този свят?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В:&lt;/strong&gt;&lt;/em&gt; Словото държи паметта, изказаното, написаното, независимо кое Слово. То е код, кристална структура, срещу която времето и забравата са безсилни. Тежкó на хората, на които им е дадено да боравят със Словото, то е най-тежкият товар, който съдбата може да стовари върху плещите ти, и в същото време най-голямата благодат. Хайде сега, справяй се с всичко това както можеш!&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Говориш за слабите места на нещастието ни, сравнявайки ги с мястото, където трябва да влиза пирона, за да окачим картината. Това ли е смисълът на страданието - да бъде увенчано с красота и смисъл?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**В: **_Страданието идва за да ни въздигне, не за да ни даде смисъл. Ето защо често ни хваща в слаб момент, и си казваме – защо точно на мен, защо точно сега. Тук не е нужно да има някаква красота, а просто да си повдигнем крака на следващото стъпало. Височините понякога плашат, но чудовищата най-често са пълни с въздух. Затова, по-смело напред!&lt;/p&gt;

&lt;p&gt;==&lt;/p&gt;

&lt;p&gt;За щастие няма формули за справяне с нещастието. Индивидуално е. Но като начало можем да преразгледаме какво точно наричаме нещастие - веднага 90% от нещастието ни ще отпадне като такова. Склонни сме да драматизираме. Поезията ни учи да сме по-обективни и адекватни, да не се вайкаме чак толкова. Вечната поезия е поезията на отрезвяването.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: Кое според теб отличава твоите стихове от масовката в съвременната българска поезия (извън лесния отговор за тяхната “източност”), кое им придава усещането, че чувствителна фотографска леща е уловила полъха на съществуването? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В:&lt;/strong&gt;&lt;/em&gt; Няма лесен отговор, защото те са колкото „източни“, толкова и „западни“. В смисъл - така нареченото „източно“ не е самоцелно търсено, то е част от мен, от възприятията ми. Старая се да съм честен към себе си и читателите. Не знам колко от пишещите си позволяват да са честни, но с тези които са, със сигурност си приличаме.&lt;/p&gt;

&lt;p&gt;==&lt;/p&gt;

&lt;p&gt;С времето се научих когато пиша да не мисля за ефекта на текстовете върху публиката. Първата ми мисъл е какъв ефект имат върху мен, и понеже всички ние хората стигаме по сходни канали до Словото, ако един текст действа на мен, то най-често когато след това бъде прочетен от друг, той му действа по сходен начин. Откровението прави стихотворенията дишащи и човешки, скъсява им пътя към публиката. Колкото един автор мисли повече как да „хване“ своите читатели, толкова по-фалшив става, а фалшивият текст дрънка от километри.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: За какво освобождаваш място чрез тяхната нагледна и умозрителна недоизказаност, чрез казването на неща, които всъщност ти не казваш?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В:&lt;/strong&gt;&lt;/em&gt; Стойностната поезия казва най-много една трета, а другите две трети остават за читателя. Затова и поезията - за да бъде осмислена - изисква читатели с опит, които са готови да поработят със съзнанието и подсъзнанието си. От друга страна поетите са винаги млади и неопитни в боравенето със Словото, независимо на каква биологична възраст са. Всяко стихотворение им е първо, а може да се окаже и последно.&lt;/p&gt;

&lt;p&gt;==&lt;/p&gt;

&lt;p&gt;Тази преходност и лесна тленност на пишещия човек е добре да бъде осъзната. Тя действа като много добър регулатор на егото, което в зависимост от податливостта може да разрасне и до големи размери. Пазете се от егото – то е лош съветник. Най-добрите поети са по-ниски от тревата, те нямат нужда от надпревара и доказване пред никого, пишат единствено заради Пътя. Заради паданията и ставанията по време на пътуването. Каква радост при всяко падане, и колко малко хора се сещат да благодарят, че им е пратен неуспехът.&lt;/p&gt;

&lt;p&gt;==&lt;/p&gt;

&lt;p&gt;Все по-често губим обратна връзка със знаците, които получаваме, това е голям проблем не само на творците, но и на цялото съвременно човечество.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Снимка: Антонио Георгиев-Хаджихристов&lt;/strong&gt;&lt;/em&gt;&lt;/p&gt;
</description>
        <pubDate>Thu, 13 Jun 2019 00:00:00 +0000</pubDate>
        <link>/interviews/2019/06/13/12-03-%D0%B2%D0%BB%D0%B0%D0%B4%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2-%D1%87%D0%BE%D0%B2%D0%B5%D0%BA%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%82%D0%B0%D0%BC-%D0%BA%D1%8A%D0%B4%D0%B5%D1%82%D0%BE-%D0%BD%D0%B8%D0%BA%D0%BE%D1%8F-%D0%BF%D1%82%D0%B8%D1%86%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5.html</link>
        <guid isPermaLink="true">/interviews/2019/06/13/12-03-%D0%B2%D0%BB%D0%B0%D0%B4%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2-%D1%87%D0%BE%D0%B2%D0%B5%D0%BA%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%82%D0%B0%D0%BC-%D0%BA%D1%8A%D0%B4%D0%B5%D1%82%D0%BE-%D0%BD%D0%B8%D0%BA%D0%BE%D1%8F-%D0%BF%D1%82%D0%B8%D1%86%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5.html</guid>
        
        <category>Владислав Христов</category>
        
        <category>Комореби</category>
        
        <category>Ерго</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Новото издание на &quot;Бегуни&quot; от Олга Токарчук - част от проекта &quot;Книги, които оставят следа&quot; на ICU</title>
        <description>&lt;p&gt;Новото издание на романа „Бегуни“ от Олга Токарчук, определян като феномен в европейската литература, е на книжния пазар с логото на издателство ICU. За него полската писателка е удостоена с престижната международна награда “Ман Букър” за 2018 г., както и с обичта на читателите в редица страни, включително и в България. „Бегуни“ е книга за същността на пътуването, за неговата психология и за човешката анатомия.&lt;/p&gt;

&lt;p&gt;==&lt;/p&gt;

&lt;p&gt;“Книга лична и световна едновременно. Роман отвъд конвенциите на романа, отвъд уседналостта на света и литературата, който не се страхува да събира истории, да наблюдава, да спира и тръгва пак. Роман за пътуващия през света и времето човек. За бягащия, за неуседналия и тревожния. За неспокойството да си жив и любопитен. Една от най-добрите европейски писателки днес с един от най-хубавите романи на новия век”, пише за нея писателят Георги Господинов.&lt;/p&gt;

&lt;p&gt;==&lt;/p&gt;

&lt;p&gt;Заглавието препраща към руската старообрядническа секта на бегуните, които вярват, че съприкосновението със злото може да бъде избегнато чрез непрестанно движение в пространството. Останеш ли на място, си уязвим; движиш ли се, душата ти може да бъде спасена.&lt;/p&gt;

&lt;p&gt;==&lt;/p&gt;

&lt;p&gt;Токарчук извайва множество истории с различни герои и различна дължина – от няколко изречения до цели страници. Читателят следва пътешествениците от век във век, от пристанище на пристанище и от летище до летище. Това физическо пътуване е предпоставка за едно друго, по-дълбоко и напълно непредсказуемо пътешествие - навътре към глъбините на собствената ти душа.&lt;/p&gt;

&lt;p&gt;==&lt;/p&gt;

&lt;p&gt;Общото между всички истории е копнежът по свободата и търсещия дух. Реални исторически фигури като холандския анатом Филип Ферхайен или препараторът Фредерик Рьойс съжителстват с герои, родени от въображението на Токарчук. Ферхайен изучава и рисува собствения си ампутиран крак, благодарение на което открива Ахилесовото сухожилие и тази наглед суховата материя е превърната в колоритен и запомнящ се епизод в романа.&lt;/p&gt;

&lt;p&gt;==&lt;/p&gt;

&lt;p&gt;Художествено и реално се преплитат, а до тях се нареждат разсъжденията на Токарчук по най-разнообразни теми: козметика за път; структура на летищата и тяхното въздействие върху човешката психика, маорите, Уикипедия, и още, и още… Съвършено съчетани разкази, предназначени за пътуване, както и размисли на тема човешкото, животът и смъртта. Олга Токарчук повежда читателя отвъд повърхностния пласт на модерността, все по-дълбоко и по-дълбоко, до сърцевината на човешкото.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Олга Токарчук е родена на 29 януари 1962 г. в Сулехов, Полша. Едно от най-важните имена в съвременната полска и световна литература. Обичана, превеждана, четена и награждавана писателка, в чието творчество има разкази, романи, есета, критически текстове, сценарии, поезия и пр. Психолог по образование, Токарчук е последователка на Карл Юнг, чиито произведения сочи за свое вдъхновениe.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Популярността на Токарчук е феноменална, а читателите ѝ я уважават най-вече заради добрия вкус, енциклопедичните познания, литературния ѝ и разказвачески талант, и – не на последно място - заради философската дълбочина на творбите ѝ.&lt;/em&gt;&lt;/p&gt;
</description>
        <pubDate>Wed, 12 Jun 2019 00:00:00 +0000</pubDate>
        <link>/newbooks/2019/06/12/15-59-%D0%BD%D0%BE%D0%B2%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B1%D0%B5%D0%B3%D1%83%D0%BD%D0%B8-%D0%BE%D1%82-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D1%87%D0%B0%D1%81%D1%82-%D0%BE%D1%82-%D0%BF%D1%80%D0%BE%D0%B5%D0%BA%D1%82%D0%B0-%D0%BA%D0%BD%D0%B8%D0%B3%D0%B8-%D0%BA%D0%BE%D0%B8%D1%82%D0%BE-%D0%BE%D1%81%D1%82%D0%B0%D0%B2%D1%8F%D1%82-%D1%81%D0%BB%D0%B5%D0%B4%D0%B0-%D0%BD%D0%B0-icu.html</link>
        <guid isPermaLink="true">/newbooks/2019/06/12/15-59-%D0%BD%D0%BE%D0%B2%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B1%D0%B5%D0%B3%D1%83%D0%BD%D0%B8-%D0%BE%D1%82-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D1%87%D0%B0%D1%81%D1%82-%D0%BE%D1%82-%D0%BF%D1%80%D0%BE%D0%B5%D0%BA%D1%82%D0%B0-%D0%BA%D0%BD%D0%B8%D0%B3%D0%B8-%D0%BA%D0%BE%D0%B8%D1%82%D0%BE-%D0%BE%D1%81%D1%82%D0%B0%D0%B2%D1%8F%D1%82-%D1%81%D0%BB%D0%B5%D0%B4%D0%B0-%D0%BD%D0%B0-icu.html</guid>
        
        <category>бегуни</category>
        
        <category>олга токарчук</category>
        
        <category>ICU</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Неподвластната на времето любов в &quot;Дневник на една изневяра&quot; от Емилиос Солому</title>
        <description>&lt;p&gt;Пътуването - в пространството и във времето, навън, но и навътре, право към сърцето - на това е посветена новата книга на издателство ICU - “Дневник на една изневяра” от Емилиос Солому. Тя е истинска находка в каталога на бутиковото издателство - с майсторския език на своя автор и драматизма, присъщ на любовите, вехнещи в миналото.&lt;/p&gt;

&lt;p&gt;==&lt;/p&gt;

&lt;p&gt;Романът носи на кипърския писател Емилиос Солому Европейската награда за литература през 2016 г. и е част от проекта „Книги, които оставят следа“ на издателство ICU, съфинансиран по програма „Творческа Европа“ на Европейската комисия.  „Дневник на една изневяра” е включен в поредицата „По пътя“ на издателството – колекция от творби на съвременни писатели от близо и далеч, които чертаят картата на новия литературен свят.&lt;/p&gt;

&lt;p&gt;==&lt;/p&gt;

&lt;p&gt;Още с първите страници читателят се потапя в горещите гръцки земи, където Йоргос Дукарелис, професор по археология от Атинския университет, решава да се завърне към своето минало. Двайсет години по-рано една археологическа експедиция в Малките Циклади променя живота му. Трудът и талантът на младия мъж го превръщат в знаменитост и оставят неизличима следа в личния и професионалния му път.&lt;/p&gt;

&lt;p&gt;==&lt;/p&gt;

&lt;p&gt;Днес той е готов за втората съдбоносна експедиция в живота си, този път до дълбините на собствената му душа. Йоргос се връща из местата, където някога е живял, сред спомените и невидимите нишки, които го свързват с три жени: от далечното минало, от близкото минало и от настоящето. На фона на яркото слънце на Егея, морските скали, напуканата безплодна земя и безбрежната водна шир той ще се опита да подреди живота си и да си припомни случилото се през онова решаващо лято.&lt;/p&gt;

&lt;p&gt;==&lt;/p&gt;

&lt;p&gt;“Дневник на една изневяра” е роман на границата между минало и настояще. Роман за времето, неговата безпощадност, паметта, любовта и изневярата.&lt;/p&gt;

&lt;p&gt;==&lt;/p&gt;

&lt;p&gt;_Емилиос Солому е роден през 1971 г. Завършил е история и археология в Атинския университет и журналистика в Кипър. Работил е като журналист в кипърски ежедневник, а понастоящем преподава история в гимназиалния курс. Прави първите си стъпки като писател с поредица от разкази, които са публикувани в литературни списания в Кипър и Гърция и са включени в антологии на съвременната проза. _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Автор е на романите „Плашилото“ (2000), „Като птичка бързо отлетя“ (2003), издаден на български език през 2013 г., „Брадва в ръката ти“ (2007), който е отличен с Държавната награда за литература на Република Кипър (издаден на български), „Дневник на една изневяра“ (2012), за който получава Наградата за литература на Европейския съюз, и „Омразата е половин отмъщение“ (2015). Освен на български, негови творби са превеждани на английски, полски, албански, немски, македонски, сръбски, словенски, турски, унгарски и др.&lt;/em&gt;&lt;/p&gt;
</description>
        <pubDate>Wed, 12 Jun 2019 00:00:00 +0000</pubDate>
        <link>/newbooks/2019/06/12/15-43-%D0%BD%D0%B5%D0%BF%D0%BE%D0%B4%D0%B2%D0%BB%D0%B0%D1%81%D1%82%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BB%D1%8E%D0%B1%D0%BE%D0%B2-%D0%B2-%D0%B4%D0%BD%D0%B5%D0%B2%D0%BD%D0%B8%D0%BA-%D0%BD%D0%B0-%D0%B5%D0%B4%D0%BD%D0%B0-%D0%B8%D0%B7%D0%BD%D0%B5%D0%B2%D1%8F%D1%80%D0%B0-%D0%BE%D1%82-%D0%B5%D0%BC%D0%B8%D0%BB%D0%B8%D0%BE%D1%81-%D1%81%D0%BE%D0%BB%D0%BE%D0%BC%D1%83.html</link>
        <guid isPermaLink="true">/newbooks/2019/06/12/15-43-%D0%BD%D0%B5%D0%BF%D0%BE%D0%B4%D0%B2%D0%BB%D0%B0%D1%81%D1%82%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BB%D1%8E%D0%B1%D0%BE%D0%B2-%D0%B2-%D0%B4%D0%BD%D0%B5%D0%B2%D0%BD%D0%B8%D0%BA-%D0%BD%D0%B0-%D0%B5%D0%B4%D0%BD%D0%B0-%D0%B8%D0%B7%D0%BD%D0%B5%D0%B2%D1%8F%D1%80%D0%B0-%D0%BE%D1%82-%D0%B5%D0%BC%D0%B8%D0%BB%D0%B8%D0%BE%D1%81-%D1%81%D0%BE%D0%BB%D0%BE%D0%BC%D1%83.html</guid>
        
        <category>Емилиос Солому</category>
        
        <category>дневник на една изневяра</category>
        
        <category>ICU</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Вова, Володя, Владимир Путин&quot; от Кристина Курчаб-Радлих повдига завесата пред властелина на Кремъл</title>
        <description>&lt;p&gt;Едва ли има човек на планетата, обвит в толкова мистерия, колкото президента на Русия Владимир Путин. Но всяка мистерия има своя край. На български език вече може да откриете изследването „Вова, Володя, Владимир Путин“ от полската журналистка Кристина Курчаб-Радлих, което повдига завесата на тайните на властелина на Кремъл, съобщават издателите от “Сиела”.&lt;/p&gt;

&lt;p&gt;==&lt;/p&gt;

&lt;p&gt;Наричана „полската Политковская“, Курчаб-Радлих е пряк свидетел на ерата “Елцин” и на възхода на Путин, както и на свързаната с него война в Чечения. Един от най-ярките противници на политиката на президента, тя става носител на множество журналистически награди, а през 2005 г. е номинирана за Нобелова награда за мир.&lt;/p&gt;

&lt;p&gt;==&lt;/p&gt;

&lt;p&gt;В безпрецедентната по мащаб и задълбоченост биография, посветена на руския държавен глава, журналистката не спестява нито един факт и подкрепя всяко едно свое твърдение със смайващи документи и свидетелства.&lt;/p&gt;

&lt;p&gt;==&lt;/p&gt;

&lt;p&gt;„Вова, Володя, Владимир Путин“  включва информация, посветена на загадките около детските години на малкия Вова и какво прави Путин, за да ги прикрие; работата му за КГБ и какви задачи има в Източна Германия около падането на Берлинската стена; участието му в управлението на Санкт Петербург, свързано с невиждани по мащаб корупция и контрабанда; влизането му в полезрението на Елцин и издигането му до директор на ФСБ; кой носи отговорност за атентатите в жилищни блокове, които дават възможност на Путин да се изяви като безмилостен лидер във войната в Чечения; какво се случва около потъването на подводницата „Курск”.&lt;/p&gt;

&lt;p&gt;==&lt;/p&gt;

&lt;p&gt;В рамките на над 700 страници Курчаб-Радлих успява да възкреси и спомените за терористичните атаки над театър „Дубровка“ в Москва и над училището в Беслан, както и бруталните „спасителни” действия, да изследва детайлно връзките между руските тайни служби и „Ал Кайда”, както и събитията около войните с Грузия, Украйна и окупацията на Крим.&lt;/p&gt;

&lt;p&gt;==&lt;/p&gt;

&lt;p&gt;В книгата присъстват и смазването на опозицията и протестите срещу властта в Русия и процеса срещу „Пуси Райът”, заедно с използването на руската православна църква като политически инструмент, доказателства за подкупването на принца на Монако Албер II, за да се осигури домакинството на Олимпиадата през 2014 г., убийствата на Александър Литвиненко, Борис Берзовски, Анна Политковска, Борис Немцов и още много други актове на потъпкване на свободата на словото.&lt;/p&gt;

&lt;p&gt;==&lt;/p&gt;

&lt;p&gt;„Вова, Володя, Владимир Путин“ е смазваща черна хроника на руската действителност от последните години на XX век и началото на XXI век.&lt;/p&gt;
</description>
        <pubDate>Sat, 08 Jun 2019 00:00:00 +0000</pubDate>
        <link>/newbooks/2019/06/08/13-48-%D0%B2%D0%BE%D0%B2%D0%B0-%D0%B2%D0%BE%D0%BB%D0%BE%D0%B4%D1%8F-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D1%82-%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%BA%D1%83%D1%80%D1%87%D0%B0%D0%B1-%D1%80%D0%B0%D0%B4%D0%BB%D0%B8%D1%85-%D0%BF%D0%BE%D0%B2%D0%B4%D0%B8%D0%B3%D0%B0-%D0%B7%D0%B0%D0%B2%D0%B5%D1%81%D0%B0%D1%82%D0%B0-%D0%BF%D1%80%D0%B5%D0%B4-%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D0%B0-%D0%BD%D0%B0-%D0%BA%D1%80%D0%B5%D0%BC%D1%8A%D0%BB.html</link>
        <guid isPermaLink="true">/newbooks/2019/06/08/13-48-%D0%B2%D0%BE%D0%B2%D0%B0-%D0%B2%D0%BE%D0%BB%D0%BE%D0%B4%D1%8F-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D1%82-%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%BA%D1%83%D1%80%D1%87%D0%B0%D0%B1-%D1%80%D0%B0%D0%B4%D0%BB%D0%B8%D1%85-%D0%BF%D0%BE%D0%B2%D0%B4%D0%B8%D0%B3%D0%B0-%D0%B7%D0%B0%D0%B2%D0%B5%D1%81%D0%B0%D1%82%D0%B0-%D0%BF%D1%80%D0%B5%D0%B4-%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D0%B0-%D0%BD%D0%B0-%D0%BA%D1%80%D0%B5%D0%BC%D1%8A%D0%BB.html</guid>
        
        <category>Вова</category>
        
        <category>Володя</category>
        
        <category>Владимир Путин</category>
        
        <category>нова книга</category>
        
        <category>изследване</category>
        
        <category>Сиела</category>
        
        <category>Кристина Курчаб-Радлих</category>
        
        
        <category>newbooks</category>
        
      </item>
    
      <item>
        <title>Рецензия: &quot;Отклонения наесен&quot;, Чавдар Ценов - отклонението като път навътре</title>
        <description>&lt;p&gt;Именно отклонението е основната спойка, онова, което центрира сборника на Чавдар Ценов “Отклонения наесен” (изд. “Жанет 45”). Петте разказа в книгата разчитат на него, на изненадващото обстоятелство или посока, на престъпването в забравеното или непознатото, на минутното разсейване, колебание, отстъпление и като цяло на неочакваното отделяне от “правия път”.&lt;/p&gt;

&lt;p&gt;==&lt;/p&gt;

&lt;p&gt;Този “прав път” всъщност носи обратната конотация. За героите на Ценов той се е превърнал в удобната инерция, прагматичната рутина, приспаната съвест, изгубената видимост на стъпките, онемелия вътрешен глас, недочутото сърце.&lt;/p&gt;

&lt;p&gt;==&lt;/p&gt;

&lt;p&gt;Пукнатините, които сюжетите отварят в ежедневието на тези малки, обичайни, средностатистически, почти безлични хора, предизвикват течение, спускат ги във водовъртеж от съмнения, от спомени и чувства, от носталгия и равносметки. Напомнят им за отклонението от самите нас, от предназначението и същността им, и ги приближават на главозамайваща близост до истината. Водят до разтърсване, наместване, осъзнаване и възможност за промяна, докато още съществуват. Много от героите като че ли носят нещо убито-сиво, смачкано, кафкианско, а преображенията им напомнят на “метаморфозата” (някъде авторът си служи с фантастичното и гортеската, за да я онагледи).&lt;/p&gt;

&lt;p&gt;==&lt;/p&gt;

&lt;p&gt;Впрочем отклонението бива използвано от писателя и на ниво структура, като текстовете му изобилстват с “отклонения” от чистия, стандартен сюжет.&lt;/p&gt;

&lt;p&gt;==&lt;/p&gt;

&lt;p&gt;Чрез вметки, лирически отклонения, разсъждения, спомени и реминисценции авторът засяга куп проблеми от дневния ред: абсурдната, раздута и неефективна администрация, социалната бедност, патриотарщината и имиграцията, проблема с бежанците, краха на КТБ, агресията на футболните агитки, неграмотността, състоянието на медиите, протестите и прехода като цяло, и т.н. В този смисъл той вероятно би бил четен най-пълноценно от преките си съвременници. Разказите на Чавдар Ценов са болезнено злободневни, актуални, те буквално черпят материал от медийния поток и общественото ни пространство. Авторът майсторски, с вътрешно, но достатъчно отстранено вглеждане и интелигентна ирония, пресъздава ежедневното, битово-административното, институционалното, чиновническото.&lt;/p&gt;

&lt;p&gt;==&lt;/p&gt;

&lt;p&gt;В първия разказ държавен служител на възраст - типичният порядъчен и изпълнителен екземпляр - изведнъж буквално изгубва пътя към работата си, нещо повече - самата си способност да вижда каквото и да било зад себе си, щом се обърне и се опита да се върне назад. Липса с огромно символно значение в сивия му живот, който споделя с майка си, живот, чиято епитафия би звучала така: “глътнали са го, изплюли са го”. Празнота, в която обаче се прокрадва дъха на висините над бита. В своето сепване той предприема серия от необичайни за себе си действия, взема си болнични, загубва се в пазар, спира да разбира езика на хората, полазен е от &lt;em&gt;многокрак мастикариум&lt;/em&gt;, среща първата си любов, бива нападнат и катастрофира в… птици, докато не спира да разсъждава за какво ли не - за абсурдната си работа, за бюрокрацията и корупцията, за везните на Темида и собствения си провал да се задоми и живее различно.&lt;/p&gt;

&lt;p&gt;==&lt;/p&gt;

&lt;p&gt;Във втория разказ откраднотото колело на дъщеря му предизвиква у критичен и самомнителен журналист разбуждане на собствената съвест, докато той си спомня за “гредата в собственото око” и разсъждава за онова, което ни се случва, като за наказание или поне като покана за опомняне.&lt;/p&gt;

&lt;p&gt;==&lt;/p&gt;

&lt;p&gt;В третия разказ “наказанието” и отнемането, липсите и неосъщественостите като че ли са производни на самите нас, на &lt;em&gt;неготовността&lt;/em&gt; ни, на самопричиненото от нас в нашата самоувереност. В него маргинална млада актриса се опитва да се вживее истински в образа на бездомница, за който напрегнато се подготвя, докато същевременно полага усилия да съживи пропуснатия шанс за споделена любов.&lt;/p&gt;

&lt;p&gt;==&lt;/p&gt;

&lt;p&gt;В четвъртия разказ обигран и хитър общински секретар, типичен съвременен номенклатурчик, разбира по драматичен за него начин какво е имал през цялото време буквално пред очите си и си припомня начините, по които несъзнателно се е опитвал да компенсира липсата му.&lt;/p&gt;

&lt;p&gt;==&lt;/p&gt;

&lt;p&gt;В последния самотен възрастен мъж трябва да се сбогува вътрешно с внука си и да приема от една страна и провала на обучението в “патриотизъм”, което е дал на момчето, и неговото евентуално заминаване за чужбина.&lt;/p&gt;

&lt;p&gt;==&lt;/p&gt;

&lt;p&gt;В заключение, това е книга за услужливото забравяне, за прегърнатите удобства, за неизиграните роли, за отменените избори - докато онова малко камъче не ни препъне и не обърне колата ни, предизвиквайки така необходимата катастрофа.&lt;/p&gt;
</description>
        <pubDate>Fri, 07 Jun 2019 00:00:00 +0000</pubDate>
        <link>/bookreviews/2019/06/07/10-49-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%BD%D0%B0%D0%B5%D1%81%D0%B5%D0%BD-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D1%8A%D1%82-%D0%BD%D0%B0%D0%BF%D1%80%D0%B0%D0%B2%D0%BE-%D0%B8-%D0%BD%D0%B0%D0%B2%D1%8A%D1%82%D1%80%D0%B5.html</link>
        <guid isPermaLink="true">/bookreviews/2019/06/07/10-49-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%BD%D0%B0%D0%B5%D1%81%D0%B5%D0%BD-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D1%8A%D1%82-%D0%BD%D0%B0%D0%BF%D1%80%D0%B0%D0%B2%D0%BE-%D0%B8-%D0%BD%D0%B0%D0%B2%D1%8A%D1%82%D1%80%D0%B5.html</guid>
        
        <category>Чавдар Ценов</category>
        
        <category>отклонения наесен</category>
        
        <category>Жанет 45</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>Антиутопия и пародия на утопичното в &quot;Дискотека &quot;Гогол&quot; на естонеца Пааво Мацин</title>
        <description>&lt;p&gt;Романът “Дискотека “Гогол” от Пааво Мацин е носител на Европейската награда за литература за 2016 г. и е сред редките творби на съвременен естонски автор, достигнали до българската публика. “Парадокс” са издателите му у нас.&lt;/p&gt;

&lt;p&gt;==&lt;/p&gt;

&lt;p&gt;Един джебчия с особени житейски възгледи, една очарователна джебчийка, няколко успели (или не толкова) музиканти, един антиквар-езотерик, една съдържателка на локал и няколко музейни служителки, както и, разбира се, самият Гогол, са сред основните поканени или въвлечени в приключението на “Дискотека “Гогол”.&lt;/p&gt;

&lt;p&gt;==&lt;/p&gt;

&lt;p&gt;Мястото на действието е естонският град Вилянди, където след опустошителна война с НАТО, имперска Русия е сложила край на естонската независимост, естонците са се превърнали в мижаво малцинство в собствената си родина, залята от преселници от Изтока, а шареното ново население е изключително криминално по своя характер. Паралелна реалност ли е това или близкото бъдеще?&lt;/p&gt;

&lt;p&gt;==&lt;/p&gt;

&lt;p&gt;Пааво Мацин майсторски обединява историята, фантазията, алхимията, езотериката, миналите страхове и настоящите опасения на естонския народ. Читателите, които се осмеляват да експериментират с провокативни четива, ще се насладят на “Дискотека “Гогол” и вероятно биха потърсили и други творби на естонски писатели.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Пааво Мацин е роден през 1970 г. в Талин, а понастоящем живее в покрайнините на Вилянди – богат на история град, който вдъхновява неговото творчество и където се развива действието на “Дискотека “Гогол”. След като завършва естонския Теологически институт, Мацин започва работа като учител, а усетът му към литературата го превръща в уважаван литературен критик.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Прави първите си стъпки като писател в литературния кръг 14NÜ, а до 2004 г. е член и на естонския Съюз на писателите. Ранните си книги издава сам и в малък тираж. Те представляват своеобразен експеримент на форма и съдържание и въвеждат в естонския литературен живот нови или позабравени теми като алхимията, гаданието, мистиката и, разбира се, пародията с тях.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Една от тези теми, алхимията, представлява отдавнашен интерес за автора и заема важно място в творчеството му, още от първата му новела, “Доктор Шварц - дванадесет ключа към алхимията” (2011 г.), която е номинирана за естонската Държавна награда за култура през 2012 г. Втората му новела, “Синият пазач” (2013 г.), която пренася действието в Рига в условията на фантасмагорична гражданска война между жестоките обитатели на гетото Москова, превзели града, и храбрите отбранители, обединени в съпротивително движение, също е сред номинираните за наградата за културен принос за 2012 г.&lt;/em&gt;&lt;/p&gt;
</description>
        <pubDate>Thu, 06 Jun 2019 00:00:00 +0000</pubDate>
        <link>/newbooks/2019/06/06/18-37-%D0%B0%D0%BD%D1%82%D0%B8%D1%83%D1%82%D0%BE%D0%BF%D0%B8%D1%8F-%D0%B8-%D0%BF%D0%B0%D1%80%D0%BE%D0%B4%D0%B8%D1%8F-%D0%BD%D0%B0-%D1%83%D1%82%D0%BE%D0%BF%D0%B8%D1%87%D0%BD%D0%BE%D1%82%D0%BE-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B3%D0%BE%D0%B3%D0%BE%D0%BB-%D0%BD%D0%B0-%D0%B5%D1%81%D1%82%D0%BE%D0%BD%D0%B5%D1%86%D0%B0-%D0%BF%D0%B0%D0%B0%D0%B2%D0%BE-%D0%BC%D0%B0%D1%86%D0%B8%D0%BD.html</link>
        <guid isPermaLink="true">/newbooks/2019/06/06/18-37-%D0%B0%D0%BD%D1%82%D0%B8%D1%83%D1%82%D0%BE%D0%BF%D0%B8%D1%8F-%D0%B8-%D0%BF%D0%B0%D1%80%D0%BE%D0%B4%D0%B8%D1%8F-%D0%BD%D0%B0-%D1%83%D1%82%D0%BE%D0%BF%D0%B8%D1%87%D0%BD%D0%BE%D1%82%D0%BE-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B3%D0%BE%D0%B3%D0%BE%D0%BB-%D0%BD%D0%B0-%D0%B5%D1%81%D1%82%D0%BE%D0%BD%D0%B5%D1%86%D0%B0-%D0%BF%D0%B0%D0%B0%D0%B2%D0%BE-%D0%BC%D0%B0%D1%86%D0%B8%D0%BD.html</guid>
        
        <category>Пааво Мацин</category>
        
        <category>роман</category>
        
        <category>нова книга</category>
        
        <category>дискотека гогол</category>
        
        <category>Парадокс</category>
        
        
        <category>newbooks</category>
        
      </item>
    
      <item>
        <title>Проф. Амелия Личева изследва задкулисието в литературата в &quot;Световен ли е &quot;Нобел&quot;?&quot;</title>
        <description>&lt;p&gt;Какво се крие зад понятието „световна литература”? Има ли втори план и задкулисие в литературните процеси на нашето глобализирано съвремие? Тези и още произтичащи от тях въпроси разглежда книгата на проф. Амелия Личева „Световен ли е „Нобел“?” (288 стр., 16 лв.), която предлага проницателен и ерудиран прочит на нашумели и периферни явления от актуалния книжен оборот, съобщават от издателство “Колибри”.&lt;/p&gt;

&lt;p&gt;==&lt;/p&gt;

&lt;p&gt;Темата за световната литература няма как да пренебрегне приноса на Гьоте и Ауербах, но с днешна дата неизбежно засяга и политическите мотиви зад литературните награди (най-вече Нобеловата), конфликта между високо и ниско, масовия вкус, медийната среда, пазарите, литературните миграции, тероризма, бежанците и идентичностите…&lt;/p&gt;

&lt;p&gt;==&lt;/p&gt;

&lt;p&gt;А герои са Мишел Уелбек, Алис Мънро, Херман Кох, Дейвид Мичъл, Стефан Хертманс, Дж. М. Кутси, Казуо Ишигуро, Елиф Шафак, Фредерик Бегбеде и още редица знакови имена, както и автори, които формират „българския случай”.&lt;/p&gt;

&lt;p&gt;==&lt;/p&gt;

&lt;p&gt;Милан Кундера смята, че художествената творба може да се постави в два контекста – малък, който е този на нацията, и голям – този на наднационалната история на съответното изкуство. Той е убеден, че романите винаги се мислят като свързани с езика, на който са написани… Независимо че английският продължава да е основен фактор за „световност“, в наше време пропастта между големите и малките литератури вече не е така дълбока и последните успяват да станат част от световната литература къде с преводи или направо писане на английски, къде с пробив чрез локалното. Достатъчно е да вземем за пример унгарската литература, която има своя нобелист в лицето на Имре Кертес.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Амелия Личева е поетеса, литературен критик и професор по теория на литературата в СУ „Св. Климент Охридски”. Изследва и анализира съвременните тенденции в създаването на художествена литература и хуманитаристика. Занимава се с оперативна критика за редица специализирани издания. Главен редактор е на „Литературен вестник”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;СВЕТОВНАТА ЛИТЕРАТУРА И НАГРАДИТЕ&lt;/p&gt;

&lt;p&gt;==&lt;/p&gt;

&lt;p&gt;“Говорейки за идеите на Паскал Казанова, загатнахме възможността световната литература да бъде обяснена и най-вече – онагледена чрез съвременните големи литературни награди. Имаме предвид Нобеловата, „Ман Букър“, „Гонкур“ „Рьонодо“, „Стрега“ и промените, случили се в подбора на награждаваните писатели. Разбира се, все още има привърженици на тезата, че тези награди институционализират националното. Най-ярката сред тях като че ли е социоложката Жизел Сапиро, която твърди, че дори Нобеловата награда, независимо че е международна, се основава върху националната концепция за литературата. Настоящата работа обаче ще опитва да защити точно противоположната теза, че Нобеловата награда надскача идеята за националните литератури и все по-усилено гледа към световната.&lt;/p&gt;

&lt;p&gt;==&lt;/p&gt;

&lt;p&gt;Ако се съсредоточим върху списъка на нобелистите, особено от началото на новия век до днес, ще видим, че параметрите, които съблюдава нобеловият комитет, може да бъдат обобщени така: следва се критерият „световност“, при това най-вече в географски план, като се гледа авторите да са от всички краища на земята – имаме двама китайци, европейци от Източна и от Западна Европа, представителка на бившите съветски републики – Светлана Алексиевич (Беларус), британец от индийски произход (Найпол), японец, който живее във Великобритания и пише на английски (Казуо Ишигуро), турчин (Орхан Памук), латиноамериканец (Льоса), южноафриканец (Кутси), канадка (Алис Мънро). Този критерий е подпомогнат от разбирането за политическата коректност, както и от идеята, че трябва да се тушират различията в плана големи – малки литератури. С „Нобел“ се удостояват представители на маргиналните литератури – Имре Кертес и Светлана Алексиевич са чудесен пример в това отношение, на фона на отличаването на френски или британски автори. Идеята за равнопоставеност на половете изглежда много силно изразена именно днес, защото от четиринайсетте жени нобелистки пет са от новия век – Елфриде Йелинек (2004), Дорис Лесинг (2007), Херта Мюлер (2009), Алис Мънро (2013) и Светлана Алексиевич (2015). Факт, който – ако продължи да се случва със същата честота – е на път да девалвира женските присъствия сред лауреатите на „Нобел“, защото навява прилики с познатата от социализма „стахановска плановост“.&lt;/p&gt;

&lt;p&gt;==&lt;/p&gt;

&lt;p&gt;Наблягането върху световността при Нобеловата награда, разбира се, не е плод само на териториални пресмятания, макар че едва ли има по-голямо доказателство за актуалността на понятието световна литература днес от нобеловите разположения на силите и целенасоченото преодоляване на европо- и американоцентризма. Но при тях световността се търси и на ниво послания. Често в мотивите на нобеловия комитет за присъждането на наградата четем, че тя се дава за „универсалност на творчеството“ и част от нобеловите лауреати са наистина писатели, които напомнят, че колкото и да се променя статусът на литературата, тя все още има представители, които отстояват високи ценности и се опитват да възпитават читатели. А нобеловите списъци оформят съдържанието на една нова световна антология, която има претенцията да се хареса и на по-консервативните критици, и на тези, които са изкушени от културните и постколониалните изследвания.&lt;/p&gt;

&lt;p&gt;==&lt;/p&gt;

&lt;p&gt;Разбира се, освен с принципите на световността и балансирането между малки и големи литератури, малки и големи езици, идеологията, която стои зад Нобеловите награди, може да се сведе и до плащането на дан на политическите пристрастия – леви и десни, удобни или неудобни на властта. По принцип нобеловият комитет, въпреки декларациите, че държи на неутралитета, има репутацията, че поддържа по-дисидентски ориентираните писатели, че не стимулира близост с властта, реакционерски позиции. Макар че, ако следваме твърденията на Еспмарк, трябва да приемем, че Академията винаги се е опитвала да стои далеч от политическите антагонизми, включително по време на Студената война. В същото време няма как да не отбележим, че награждаването на автори като Александър Солженицин, Чеслав Милош и Йосиф Бродски има и политически конотации и със сигурност произвежда нужните политически ефекти в Източния блок и в бившия СССР. Много медии например, когато Милош получава „Нобела“, го обясняват с това, че Полша е на мода заради политическите брожения там. Нещо, което Еспмарк контрира с факта, че и в предишните години Чеслав Милош е бил в шортлистата на комитета. Политически момент има и в отличаването на Чърчил, Пастернак. Пак с политически мотив, че поддържа диктаторски режим и връзки с хунтата, Борхес, да кажем, е отхвърлен като евентуален нобелов лауреат. В същото време Луиджи Пирандело получава наградата, въпреки че са известни връзките му с Мусолини и симпатиите към фашизма, макар и охладнели вече през 1934-те, когато получава наградата.&lt;/p&gt;

&lt;p&gt;==&lt;/p&gt;

&lt;p&gt;Така че строгото спазване на директивата за неутралитет, а и за подкрепа на писатели дисиденти е много спорно, дори ако съдим по някои от изборите на лауреатите от последните години. Например китайският писател Мо Йен е достатъчно официозен и свързан с режима в Китай, за да отговори на идеята за дисидентстващ автор. Достатъчно е да си припомним, че преди няколко години, когато китайският дисидент Лю Сяобо спечели Нобеловата награда за мир, китайското правителство реагира гневно, обяви наградата за западна пропаганда и желание да се дестабилизира управлението на комунистическата партия. Тъкмо обратното стана с наградата на Мо Йен. Тя е повод за нещо като национален празник, прекъсват се новините, тиражира се в интернет. Разбира се, за официозността на Йен не съдим само по различните реакции на властта. Йен е заместник-председател на Асоциацията на държавните писатели; критикуван е от дисидентите, особено по повод посещението си на Франкфуртския панаир в момент, когато Пекин е отказал достъпа там на писатели дисиденти; присъединява се също така към група автори, които тълкуват реч на Мао Дзъдун, говореща за контрола, който трябва да се упражнява върху писателите, както и за необходимостта от смъртна присъда за тези, които не искат да поставят в услуга на комунистическата партия таланта си. Изобщо Йен е сред писателите, които не заемат позиция срещу правителството, независимо че познавачът на китайската литература Мишел Хокс от Лондонския университет го определя като писател от поколението автори след Културната революция, които представят китайското общество по нов начин, извън партийната линия. Самият Йен в нобеловата си реч споделя: „Когато пишех „Чеснови химни“ – роман, пряко засягащ социалната действителност, най-големият проблем, който стоеше пред мен, всъщност не беше дали да посмея открито да критикувам тъмните явления в обществото, или не, а дали един такъв невъздържан плам, дали такъв гняв няма да доведе до натиск върху литературата от страна на правителството, дали това няма да превърне романа в документален репортаж на социални събития. Писателят е част от обществото и е напълно естествено да има собствена позиция и мнение, но когато пише, той трябва да отстоява позицията на хората – като един от тях да пише от името на всички. Само така литературата може да изхожда от събитията, но да ги надскача, да се интересува от политика, но да стои над нея“.&lt;/p&gt;

&lt;p&gt;==&lt;/p&gt;

&lt;p&gt;Излишно е да казваме, че нобеловият комитет заобикаля всички изброени факти и просто отбелязва, че присъжда наградата на писател, който, „смесвайки фантазия с реализъм, исторически с настоящи лични и обществени перспективи (…), създава свят, който в сложността си напомня за творбите на Уилям Фокнър и Габриел Гарсия Маркес, като същевременно използва за опорна точка древната китайска литература и устната традиция“.&lt;/p&gt;

&lt;p&gt;==&lt;/p&gt;

&lt;p&gt;С изявени леви радикални възгледи сред лауреатите от новите десетилетия са Харолд Пинтър, Елфриде Йелинек и Дорис Лесинг. И ако за Пинтър критиците поне отбелязват значимостта на текстовете му (макар че има и такива, които смятат, че е просто подражател на Бекет и „Нобелът“ е трябвало да отиде при Том Стопард), не може да се каже същото за двете дами, особено за Йелинек. Много от изследователите на проблематиката на Нобеловите награди подчертават, че големите австрийски писатели са останали без „Нобел“, но че той е отишъл при скандалната Йелинек, обвинявана в празнословие и порнография.&lt;/p&gt;

&lt;p&gt;==&lt;/p&gt;

&lt;p&gt;Критиката не щади и Дорис Лесинг. Отбелязва се, че нейната репутация, особено във Великобритания, е силно разклатена, че най-добрите ѝ работи са ранните, и се подчертава, че с цялостното си творчество тя изглежда все по-отдалечена от космополитизма на съвременната проза, нещо като останка от колониалното и комунистическото минало, и даже – от миналото на феминизма. За Харолд Блум, като изключим някои малки достойнства на ранните ѝ творби, творчеството на Лесинг от последните 50 години е „почти нечетивно“. Затова и според него „Нобелът“ при нея е „кимване“ към съжденията на ранната Лесинг по отношение на радикалните каузи като комунизма, феминизма и борбата срещу колониализма и расовата сегрегация, а не е награда за чисто литературни достойнства.&lt;/p&gt;

&lt;p&gt;==&lt;/p&gt;

&lt;p&gt;За баланс са отличавани и друг тип писатели – Орхан Памук с неговата умерена критичност; Херта Мюлер с преживяванията ѝ през тоталитаризма; Кертес с опита, който има и в двата режима, на които ХХ век поставя знак за равенство – нацизма и комунизма. Въпросът обаче е, че в повечето случаи и при тези писатели мотивите са по-скоро политически и това най-ясно личи при Херта Мюлер, за която много критици питат коя всъщност е тя и я определят като непозната, слабо превеждана и не особено интересна писателка. И за пореден път констатират, че причините за избора на нобелов лауреат са предимно идеологически и политически.&lt;/p&gt;

&lt;p&gt;==&lt;/p&gt;

&lt;p&gt;Не е случайно, че сравняват нобеловия комитет с Ватикана и тайнствеността, която белязва избора на нов папа. Може би заради тази тайнственост, заради неясните формулировки, заради факта, че много от най-големите писатели на ХХ в. не са удостоени с тази награда, остава трайният привкус, че тя е за литература, но тъкмо литературната мотивация е най-слаба при нея. Макар че коя ли литературна награда може да се откъсне от културния, социалния, политическия и историческия контекст, от който винаги е част?”&lt;/p&gt;
</description>
        <pubDate>Thu, 06 Jun 2019 00:00:00 +0000</pubDate>
        <link>/newbooks/2019/06/06/18-15-%D0%BF%D1%80%D0%BE%D1%84-%D0%B0%D0%BC%D0%B5%D0%BB%D0%B8%D1%8F-%D0%BB%D0%B8%D1%87%D0%B5%D0%B2%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5%D1%82%D0%BE-%D0%B2-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BB%D0%B8-%D0%B5-%D0%BD%D0%BE%D0%B1%D0%B5%D0%BB.html</link>
        <guid isPermaLink="true">/newbooks/2019/06/06/18-15-%D0%BF%D1%80%D0%BE%D1%84-%D0%B0%D0%BC%D0%B5%D0%BB%D0%B8%D1%8F-%D0%BB%D0%B8%D1%87%D0%B5%D0%B2%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5%D1%82%D0%BE-%D0%B2-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BB%D0%B8-%D0%B5-%D0%BD%D0%BE%D0%B1%D0%B5%D0%BB.html</guid>
        
        <category>Амелия Личева</category>
        
        <category>световен ли е нобел</category>
        
        <category>изследване</category>
        
        <category>нова книга</category>
        
        <category>Колибри</category>
        
        
        <category>newbooks</category>
        
      </item>
    
  </channel>
</rss>

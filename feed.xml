<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Fri, 28 Feb 2020 07:55:37 +0000</pubDate>
    <lastBuildDate>Fri, 28 Feb 2020 07:55:37 +0000</lastBuildDate>
    <generator>Jekyll v3.8.6</generator>
    
      <item>
        <title>&quot;Югославия. Мир, война, разпадане&quot; - съдбата на Югославия през погледа на Ноам Чомски </title>
        <description>&lt;p&gt;Балканите и бурната история на бивша Югославия са сред основните теми в съчиненията на Ноам Чомски, един от най-влиятелните интелектуалци на XX век. Изданието „Югославия. Мир, война, разпадане” (Сиела, 2020), съставено от журналиста Давор Джалто, за първи път обобщава написаното от Чомски за югославския регион в рамките на над четиридесет години.&lt;/p&gt;

&lt;p&gt;==&lt;/p&gt;

&lt;p&gt;Със своя отказ да се присъедини към СССР на Сталин и опита в самоуправляващия се социализъм, Югославия се оказва страната, която отразява най-ясно някои от най-важните политически процеси и идеи след края на Втората световна война. След падането на Берлинската стена международните политически процеси също оказват решаваща роля за съдбата й през 90-те години и съдбата на целия регион от първите десетилетия на новия век.&lt;/p&gt;

&lt;p&gt;==&lt;/p&gt;

&lt;p&gt;Един от най-яростните критици на американската външна политика – Ноам Чомски – се опитва да обобщи сложната взаимовръзка между международните политики и вътрешните сили в югославското общество, довели до разпадането на социалистическата федеративна република и до трагичната ѝ съдба.&lt;/p&gt;

&lt;p&gt;==&lt;/p&gt;

&lt;p&gt;Разделена на три части, книгата разглежда периода на Югославия под ръководството на Йосип Броз Тито, кризата от края на 80-те и началото на 90-те години и разпадането на Югославия, както и Косовския въпрос, събитията, довели до бомбардировките на НАТО през 1999 г., самите бомбардировки и последиците от тях.&lt;/p&gt;

&lt;p&gt;==&lt;/p&gt;

&lt;p&gt;Чомски яростно осъжда нападението над Югославия по време на войната в Косово. Без да защитава авторитарния режим на Милошевич, той все пак заявява, че е имало начин войната да се избегне и че с нея на практика не е постигнато нищо друго, освен да се затвърдят антиевропейските и антидемократични сили в бивша Югославия.&lt;/p&gt;

&lt;p&gt;==&lt;/p&gt;

&lt;p&gt;Чомски критикува остро доктрината за „хуманитарна“ интервенция и налагане на демокрация със сила, разобличавайки двуличието на нейните защитници с много примери за това как западни демокрации са подкрепяли и продължават да подкрепят диктатори, извършващи дори по-големи зверства от Милошевич, но застанали на „правилната“ геополитическа страна.&lt;/p&gt;

&lt;p&gt;==&lt;/p&gt;

&lt;p&gt;„Югославия. Мир, война, разпадане” ще помогне на читателите да преосмислят историята на Югославия и причините за нейното разпадане, като се абстрахират от налаганите стереотипи и погледнат на външната политика от гледната точка не на противопоставянето на Изтока срещу Запада, а на човешките права и прогреса. Нещо повече, тази книга е насочена към всички, които биха искали да разберат сложните процеси, определили съдбата на Балканите през последните няколко десетилетия, както и за онези, които се стремят да ги променят.&lt;/p&gt;
</description>
        <pubDate>Thu, 27 Feb 2020 00:00:00 +0000</pubDate>
        <link>/newbooks/2020/02/27/12-57-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%B8%D1%80-%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BF%D1%80%D0%B5%D0%B7-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BD%D0%BE%D0%B0%D0%BC-%D1%87%D0%BE%D0%BC%D1%81%D0%BA%D0%B8.html</link>
        <guid isPermaLink="true">/newbooks/2020/02/27/12-57-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%B8%D1%80-%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BF%D1%80%D0%B5%D0%B7-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BD%D0%BE%D0%B0%D0%BC-%D1%87%D0%BE%D0%BC%D1%81%D0%BA%D0%B8.html</guid>
        
        <category>Ноам Чомски</category>
        
        <category>Югославия</category>
        
        <category>Сиела</category>
        
        <category>нова книга</category>
        
        <category>нонфикшън</category>
        
        <category>политика</category>
        
        <category>история</category>
        
        
        <category>newbooks</category>
        
      </item>
    
      <item>
        <title>Ново издание на &quot;Характери&quot; от френския мислител Жан дьо Лабрюйер (и ОТКЪС)</title>
        <description>&lt;p&gt;От 28 февруари в поредицата „Световна класика“ на издателство „Колибри“ влиза и ново издание на труда на френския мислител Жан дьо Лабрюйер „Характери“.&lt;/p&gt;

&lt;p&gt;==&lt;/p&gt;

&lt;p&gt;„Характери“ (превод Стоян Атанасов, 316 стр., цена: 16 лв.)  е последната значима творба на френския ХVІІ век, наричан век на моралистите. Тя продължава вече утвърдилата се традиция с творчеството на Ларошфуко, Молиер, Паскал, Лафонтен и много други.&lt;/p&gt;

&lt;p&gt;==&lt;/p&gt;

&lt;p&gt;Всички тези писатели се вдъхновяват от Монтеновите “Опити” от предишното столетие и размишляват върху човешките нрави. Всички те вярват, че в дълбоката си същност човешката природа е неизменна. Писателите моралисти от ХVІІ век споделят със своите предходници от ренесансовия ХVІ век убеждението, че гръко-латинското наследство и християнската духовна традиция са проправили пътя, който те трябва да следват в изучаването и изобразяването на човешката природа.&lt;/p&gt;

&lt;p&gt;==&lt;/p&gt;

&lt;p&gt;По думите на преводача Стоян Атанасов, портретите на Жан дьо Лабрюйер са събирателни образи в истинския смисъл на думата. Авторът описва нравствени недостатъци, без да обвързва своя морален песимизъм с обществено-политическата система. Колкото по-малко сме склонни да виждаме тези черти у себе си, толкова повече ги приписваме на трети лица.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Жан дьо Лабрюйер&lt;/strong&gt; (1645–1696 г.) е френски писател-есеист и моралист. Публикувана през 1687 г., „Характери“ се явява своеобразно продължение на едноименната книга на Теофраст (ІV в. пр.Хр.). В предговора към своята книга Лабрюйер заявява: „Човек трябва да говори и да пише само за да възпитава“.&lt;/p&gt;

&lt;p&gt;==&lt;/p&gt;

&lt;p&gt;В случая евентуалното възпитание се постига не с нравоучителни слова, а с хумористично изобразяване. Портретите на Лабрюйер граничат с карикатурата – тук нейният рисунък е от словесно естество, а стилът е хармоничен и изящен, подчинен на класицистичната естетика.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;I.&lt;/p&gt;

&lt;p&gt;==&lt;/p&gt;

&lt;p&gt;ЗА ТВОРЕНИЯТА НА ЧОВЕШКИЯ УМ&lt;/p&gt;

&lt;p&gt;==&lt;/p&gt;

&lt;p&gt;Всичко е казано вече, ние сме дошли твърде късно – седем хиляди години, откакто свят светува и умува. Що се отнася до нравите, най-красивото, най-доброто в тях е отминало; можем само да събираме остатъците от древните и от по-надарените съвременници.&lt;/p&gt;

&lt;p&gt;==&lt;/p&gt;

&lt;p&gt;2&lt;/p&gt;

&lt;p&gt;==&lt;/p&gt;

&lt;p&gt;Нека само да мислим и говорим вярно, без да се стремим да налагаме на другите своя вкус и своите възгледи; това би било непосилно начинание.&lt;/p&gt;

&lt;p&gt;==&lt;/p&gt;

&lt;p&gt;3&lt;/p&gt;

&lt;p&gt;==&lt;/p&gt;

&lt;p&gt;Да напишеш книга или да изработиш стенен часовник, е въпрос на умение: нужно е нещо повече от интелигентност, за да бъдеш истински писател. Качествата на един магистрат щяха да му донесат най-високо признание; в своите дела той бе опитен и компетентен човек: но публикува рядко посредствено съчинение върху нравите.&lt;/p&gt;

&lt;p&gt;==&lt;/p&gt;

&lt;p&gt;4&lt;/p&gt;

&lt;p&gt;==&lt;/p&gt;

&lt;p&gt;По-трудно е да си създадеш име с едно съвършено произведение, отколкото да прокараш някаква бездарна творба благодарение на изградения вече престиж.&lt;/p&gt;

&lt;p&gt;==&lt;/p&gt;

&lt;p&gt;5&lt;/p&gt;

&lt;p&gt;==&lt;/p&gt;

&lt;p&gt;Едно сатирично или изпълнено с факти произведение може да е посредствено; разпространяваш ли го тайно или на части, то ще мине за нещо прекрасно; публикуването му ще бъде пагубно за него.&lt;/p&gt;

&lt;p&gt;==&lt;/p&gt;

&lt;p&gt;6&lt;/p&gt;

&lt;p&gt;==&lt;/p&gt;

&lt;p&gt;Ако на повечето от съчиненията върху морала премахнем обръщението към читателя, посвещението, предговора, съдържанието, одобрението на цензорите, едва ли ще останат достатъчно страници, за да можем да ги назовем книга.&lt;/p&gt;

&lt;p&gt;==&lt;/p&gt;

&lt;p&gt;7&lt;/p&gt;

&lt;p&gt;==&lt;/p&gt;

&lt;p&gt;Има неща, които не търпят посредственост: поезията, музиката, живописта, красноречието. Какво наказание е да слушаш надутото изговаряне на сухо слово или тържественото декламиране на слаби стихове, изпълнявани с бездарна приповдигнатост!&lt;/p&gt;

&lt;p&gt;==&lt;/p&gt;

&lt;p&gt;8&lt;/p&gt;

&lt;p&gt;==&lt;/p&gt;

&lt;p&gt;Някои драматични автори имат слабост към дълги нанизи от помпозни стихове, които изглеждат силни, възвишени и изпълнени с велики чувства. Хората слушат жадно, с отворени очи и уста, мислят, че им харесва, и колкото по-малко разбират, толкова повече се възхищават: дъх не могат да си поемат, само току се провикват и аплодират. На младини смятах, че тези тиради са ясни и разбираеми единствено за актьорите, за зрителите от партера и балкона и за самите автори; пък аз, въпреки че напрягах цялото си внимание, не схващах нищо: но съм се лъгал.&lt;/p&gt;

&lt;p&gt;==&lt;/p&gt;

&lt;p&gt;9&lt;/p&gt;

&lt;p&gt;==&lt;/p&gt;

&lt;p&gt;Досега не сме видели няколко автори да създадат заедно шедьовър: Омир е написал сам Илиада, Вергилий  – Енеида, Тит Ливий  – Декади, а римският оратор  – своите Речи.&lt;/p&gt;

&lt;p&gt;==&lt;/p&gt;

&lt;p&gt;10&lt;/p&gt;

&lt;p&gt;==&lt;/p&gt;

&lt;p&gt;Изкуството съдържа момент на съвършенство, така както в природата срещаме и добри, и зрели неща. Онзи, който го усеща и цени, има перфектен вкус; мерилото на човек, комуто това убягва и който обича нещо друго, е несъвършено. Следователно има добър и лош вкус и да се говори за това е напълно основателно.&lt;/p&gt;

&lt;p&gt;==&lt;/p&gt;

&lt;p&gt;11&lt;/p&gt;

&lt;p&gt;==&lt;/p&gt;

&lt;p&gt;Сред хората се среща повече порив, отколкото вкус; или, по-точно казано, малко са онези, чийто ум върви ведно със сигурен вкус и вярно чувство за критичност.&lt;/p&gt;

&lt;p&gt;==&lt;/p&gt;

&lt;p&gt;12&lt;/p&gt;

&lt;p&gt;==&lt;/p&gt;

&lt;p&gt;Животът на героите е обогатил историята, тя пък е разкрасила техните постъпки: и не знам в крайна сметка кой на кого е задължен – историците на тези, които са им дали такъв благодатен материал, или великите люде на своите историци.&lt;/p&gt;

&lt;p&gt;==&lt;/p&gt;

&lt;p&gt;13&lt;/p&gt;

&lt;p&gt;==&lt;/p&gt;

&lt;p&gt;Много епитети – лошо хвалене: истинската възхвала е във фактите и в начина на тяхното представяне.&lt;/p&gt;

&lt;p&gt;==&lt;/p&gt;

&lt;p&gt;14&lt;/p&gt;

&lt;p&gt;==&lt;/p&gt;

&lt;p&gt;Талантът на писателя се състои в умението да назове точно и да онагледи ярко. Мойсей, Омир, Платон, Вергилий, Хораций стоят над останалите заради своята изразителност и образност: да пишеш естествено, силно и дълбоко, значи да казваш истината.&lt;/p&gt;

&lt;p&gt;==&lt;/p&gt;

&lt;p&gt;15&lt;/p&gt;

&lt;p&gt;==&lt;/p&gt;

&lt;p&gt;По отношение на стила би трябвало да се направи това, което бе сторено в архитектурата. Готическият стил, въведен от варварите за построяване на дворци и храмове, бе изоставен; върнахме се отново към дорийския, йонийския и коринтския стил. Това, което преди можеше да се види само по руините на Стария Рим и Древна Гърция, сега е на мода, изпъква на преден план по нашите портики и перистили. По същия начин писателят не може да постигне съвършенство или евентуално да задмине древните, ако не им подражава.&lt;/p&gt;

&lt;p&gt;==&lt;/p&gt;

&lt;p&gt;Колко века са изминали, преди познанието и изкуството на хората да се върнат към мярката на древните и да приемат простото и естественото!&lt;/p&gt;

&lt;p&gt;==&lt;/p&gt;

&lt;p&gt;Авторите от древността и начетените съвременници са наша храна: изстискваме ги, изтръгваме максималното от тях и пълним с това нашите произведения; а когато самите станем автори и добием самоувереност, надигаме се срещу тях, малтретираме ги, подобно на здравите и силни от кърмата деца, които бият своята дойка.&lt;/p&gt;

&lt;p&gt;==&lt;/p&gt;

&lt;p&gt;Един съвременен автор доказва, че ние превъзхождаме древните в две неща – в теорията и в образците: теорията той черпи от собствения си вкус, а образците – от произведенията си.&lt;/p&gt;

&lt;p&gt;==&lt;/p&gt;

&lt;p&gt;Той признава, че макар и да са неравностойни и да не съблюдават правилата, древните имат някои добри страни; той привежда цитати от тях, които са толкова хубави, че заради тях хората четат и неговата критика.&lt;/p&gt;

&lt;p&gt;==&lt;/p&gt;

&lt;p&gt;Някои талантливи автори се обявяват в подкрепа на древните и против съвременните; но техните становища са съмнителни, тъй като творбите им следват до такава степен античния вкус, че те сякаш защитават собствената си кауза: затова ги и отхвърлят.&lt;/p&gt;
</description>
        <pubDate>Thu, 27 Feb 2020 00:00:00 +0000</pubDate>
        <link>/newbooks/2020/02/27/12-43-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BC%D0%B8%D1%81%D0%BB%D0%B8%D1%82%D0%B5%D0%BB-%D0%B6%D0%B0%D0%BD-%D0%B4%D1%8C%D0%BE-%D0%BB%D0%B0%D0%B1%D1%80%D1%8E%D0%B9%D0%B5%D1%80-%D0%B8-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2020/02/27/12-43-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BC%D0%B8%D1%81%D0%BB%D0%B8%D1%82%D0%B5%D0%BB-%D0%B6%D0%B0%D0%BD-%D0%B4%D1%8C%D0%BE-%D0%BB%D0%B0%D0%B1%D1%80%D1%8E%D0%B9%D0%B5%D1%80-%D0%B8-%D0%BE%D1%82%D0%BA%D1%8A%D1%81.html</guid>
        
        <category>Жан дьо Лабрюйер</category>
        
        <category>Характери</category>
        
        <category>Колибри</category>
        
        <category>философия</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Картата на Анна&quot; на Марек Шинделка - магнитната сила на несъвършенствата във времето на Фейсбук</title>
        <description>&lt;p&gt;&lt;em&gt;“Съвършена си, светът край теб е съвършен, а това е проблем, защото се сливаш с фона, защото насред всичко това започваш да копнееш за грешка, за някакъв дефект.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Марек Шинделка е едно от любимите имена на по-младите и тези на средна възраст читатели в родната си Чехия и в Европа, като действително може да се каже, че той е до голяма степен “поколенчески” автор (роден е 1984 г.). В интервю за БНТ писателят казва, че го вдъхновяват именно проблемите на собственото му поколение и това, което се случва тук и сега, тъй като за миналото е писано твърде много, но един писател има дълг преди всичко към своето съвремие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Картата на Анна”&lt;/strong&gt; е третата му издадена у нас книга (изд. “Изида”, 2019, превод: Красимир Проданов). Тя е и първата, чрез която се запознавам с творчеството на Шинделка, като бих казала, че я намирам подходяща за всякаква публика.&lt;/p&gt;

&lt;p&gt;==&lt;/p&gt;

&lt;p&gt;Тази недълга книга съчетава на пръв поглед отделни разкази, но колкото повече напредваме в тях, толкова повече проличава нишката, която обвързва всички тях в един пъзел. Самият Шинделка сравнява “Картата на Анна” с онези игри, при които трябва да свързваш номерирани точки, постигайки контур. Контурът, в случая, е този на героинята Анна, чието определяне като “главна” би било условно, тъй като на практика тя е централна само може би в два-три от разказите, а през другите преминава като силует, повей, събеседник, за да достигне в последния разказ до онази точка в живота, до която обикновено стигат приказките.&lt;/p&gt;

&lt;p&gt;==&lt;/p&gt;

&lt;p&gt;**Както показва заглавието на книгата, животът на Анна бива сякаш картографиран **&lt;/p&gt;

&lt;p&gt;==&lt;/p&gt;

&lt;p&gt;чрез отделните истории в нея. Впрочем най-особеното и оригиналното при този замисъл е не, че разказите са свързани, а това, че Шинделка извежда на преден план второстепенните герои. Хората, които (както разбираме благодарение на оставените от автора улики) са свързани с 30-годишната Анна, но получават възможност да проявят гласа си в самостоятелен наратив. Те се оказват нейни събеседници, приятели, гаджета, съпруг, дядо, баща и т.н. При някои от тях Шинделка умишлено запазва генерични имена - Шоумена, Архитекта, Писателя.&lt;/p&gt;

&lt;p&gt;==&lt;/p&gt;

&lt;p&gt;Героите са уловени често в момент на личностна драма, отчуждение или раздяла, отношения тип it’s complicated, етап, на който е набъбнала ситуация за разрешаване. Имаме например жената в разказа “Раковина”, забременяла точно когато е решила да изостави съпруга си. Оставането й с него е компромис, който (когато гледните точки се сменят), изненадващо разбираме, че самият той е направил. Представяният в нейното съзнание като отвратително влюбен до обезличаване мъж всъщност сам е жертва на обстоятелствата, тъй като собствената му любов се е превърнала в състрадание, което търпи брака. Героите на Шинделка притежават собствени наративи, които - показани през отделните гледни точки - изумяват с бездната, която понякога разделя възприятията ни за най-близките. Защото “Картата на Анна” учи да забелязваме детайлите, както правилно отбелязва анотацията към книгата.&lt;/p&gt;

&lt;p&gt;==&lt;/p&gt;

&lt;p&gt;**Марек Шинделка говори много за съвременния свят, **&lt;/p&gt;

&lt;p&gt;==&lt;/p&gt;

&lt;p&gt;обсебен от социалните мрежи и виртуалната реалност. Една от натрапчивите теми е тази за изкуствеността, или дори театралността, в поведението на съвременния човек. На редица места той изтъква неговата подчиненост на предварителни и придирчиви сценарии, модели, образи, които хората все по-напрегнато, по-неврастенично и самокритично се опитват да вместят в жестовете си, да изиграят, да представят на света - дори в най-интимните си занимания. Няма как тук да не се сетим за културата на селфитата и щастливите снимки във фейсбук. “Всички тия дизайнери на собственото си его. Шлифовчици на диамантени аватари из социалните мрежи“, пише той.&lt;/p&gt;

&lt;p&gt;==&lt;/p&gt;

&lt;p&gt;Двойнственият живот, който съчетава действителната ни уязвима и проблемна същност с тази, която преекспонираме и моделираме онлайн, занимава много Шинделка. Той разсъждава и за съвършенството (нека го мислим през задължителния разкрасяващ филтър), откривайки обаче, че&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Дефектът работи като магнит, Анна, хората копнеят за грешки“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Може би най-философски гъстият разказ е “Реалности” - нещо като монолог на Писателя пред една само присъстваща Анна, която той сравнява с YouTube - пълна с чужди неща и спомени, резервоар за време. Между всичко останало Писателя разсъждава и за това как днес “страшно се нуждаем от истории, без тях вече не можем да живеем”. Във времето на Гугъл и Уикипедия обаче “Всяка историческа личност се превръща в марка, в жалък символ, създаден от два-три уики-цитата. В нещо, което може да се консумира с апетит, лесно, бързо, пък и добре се храносмила.”&lt;/p&gt;

&lt;p&gt;==&lt;/p&gt;

&lt;p&gt;Шинделка обръща особено внимание и на тялото, на неговите жестове, но и на самите му части. Всъщност едноименният разказ “Картата на Анна” инвентаризира именно частите от тялото й, разказвайки по една история от живота на героинята, обвързана или асоциирана с тях. Например устните, наследени от майка й - една от жените в семейството, водели борба за “проекта” Анна по техен модел; или носът, който й е причинявал толкова тревоги в пубертета с проблемния си, според нея, вид; лявото ъгълче на устните, приютило особената й усмивка (също белег, който Шинделка откроява при много от героите си); първата бръчка на челото.&lt;/p&gt;

&lt;p&gt;==&lt;/p&gt;

&lt;p&gt;Що се отнася до писателския глас, Марек Шинделка притежава особен, разпознаваем стил, в който често присъстват елиптични изречения, както и една много особена, често неочаквана, на места тромава, но винаги интересна образност, подплатена често със (само)ирония. Самият автор в интервю за БНР казва, че никога не е спирал да пише поезия, просто я е пренесъл в прозата. И действително, на места разказите му звучат с поетично концентриран смисъл, ярки метафори и известна абстрактност. Впрочем специално с езика и смисъла Марек Шинделка се занимава в разказа “Прекалено трудно оръжие” (именно речта). Оставям ви с един цитат от там:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“В детството, спомняше си Петър, беше лесно да стигнеш нищото, стоящо зад думите. Лесно беше да прекъснеш или да унищожиш значението на нещата. Човек все стоеше само на крачка от празнотата. Понятията още не прилягаха напълно, не се бяха закрепили към предметите така стабилно. Едва по-късно се вдървиха и прораснаха: въобще не беше лесно да разоръжиш някои понятия. Постоянно и натрапчиво притежаваха смисъл, постоянно ги разбираше.”&lt;/em&gt;&lt;/p&gt;
</description>
        <pubDate>Wed, 26 Feb 2020 00:00:00 +0000</pubDate>
        <link>/interviews/2020/02/26/10-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D0%B0%D0%BD%D0%BD%D0%B0-%D0%BD%D0%B0-%D0%BC%D0%B0%D1%80%D0%B5%D0%BA-%D1%88%D0%B8%D0%BD%D0%B4%D0%B5%D0%BB%D0%BA%D0%B0-%D0%BC%D0%B0%D0%B3%D0%BD%D0%B8%D1%82%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BD%D0%B5%D1%81%D1%8A%D0%B2%D1%8A%D1%80%D1%88%D0%B5%D0%BD%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA.html</link>
        <guid isPermaLink="true">/interviews/2020/02/26/10-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D0%B0%D0%BD%D0%BD%D0%B0-%D0%BD%D0%B0-%D0%BC%D0%B0%D1%80%D0%B5%D0%BA-%D1%88%D0%B8%D0%BD%D0%B4%D0%B5%D0%BB%D0%BA%D0%B0-%D0%BC%D0%B0%D0%B3%D0%BD%D0%B8%D1%82%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BD%D0%B5%D1%81%D1%8A%D0%B2%D1%8A%D1%80%D1%88%D0%B5%D0%BD%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA.html</guid>
        
        <category>Марек Шинделка</category>
        
        <category>Картата на Анна</category>
        
        <category>Изида</category>
        
        <category>разкази</category>
        
        <category>рецензия</category>
        
        
        <category>interviews</category>
        
      </item>
    
      <item>
        <title>Излизат мемоарите на Асен Агов &quot;Добър вечер, дами и господа!&quot; (прочетете ОТКЪС)</title>
        <description>&lt;p&gt;На 5 март излиза дебютната книга на българския журналист и политик Асен Агов – „Добър вечер, дами и господа! Бягството на България към свободния свят”. Едновременно публицистика, мемоар и историческа хроника, текстът на депутата в Народното събрание от 1994 до 2013 г. проследява бягството към свободния свят на българското общество от комунизма до наши дни.&lt;/p&gt;

&lt;p&gt;==&lt;/p&gt;

&lt;p&gt;На същата дата (5 март) от 18,30 ч. „Добър вечер, дами и господа!” ще бъде представена за първи път пред софийската публика в „Сити Марк Арт Център” (бул. „Янко Сакъзов” 30).&lt;/p&gt;

&lt;p&gt;==&lt;/p&gt;

&lt;p&gt;Заглавието на книгата е вдъхновено от фразата, превърнала се в символ на стремежа за независимост в журналистиката и откъсване от комунистическото минало. Като водещ на „По света и у нас” Асен Агов избира да се обърне към зрителите за пръв път с „Добър вечер, дами и господа” вместо с приетото „другари и другарки”.&lt;/p&gt;

&lt;p&gt;==&lt;/p&gt;

&lt;p&gt;От събитията, натрапили на България комунизма и неговите гонения, през свалянето на режима, бурните години на Прехода с неговите протести и митинги в търсене на политическа и гражданска свобода, чак до първите две десетилетия на XXI век книгата е личен поглед към историята на съвременното българско общество на човек, прекарал цялата си кариера във вихъра на обществения живот.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В настъпилата вечер достъпът до парламента бе невъзможен. Демон¬странтите бяха съборили огражденията и бяха стигнали до северния вход, пред който паркираните служебни коли бяха с изпочупени стъкла и смач¬кани ламарини. Потрошени бяха прозорците на заместникпредседателския кабинет, които гледаха на север. Входът беше барикадиран отвътре, а демон¬странтите бяха опитали да го подпалят. Единственият начин да вляза обратно беше през прозореца на парламентарната ни група срещу БАН. Наши привърженици ме вдигнаха на ръце, за да го достигна, отвътре го отвориха и аз скочих в стаята. Осведомих Иван за разговора си с Боулън. Той само поклати глава.&lt;/p&gt;

&lt;p&gt;==&lt;/p&gt;

&lt;p&gt;Навън в коридора по земята бяха насядали полицаи от отрядите за бор¬ба с безредиците. Бяха въоръжени, но бяха свалили каските си, а щитовете им лежаха до тях. Нагъваха сандвичи и пиеха кока-кола, които бяха взели от парламентарния бюфет, без да ги плащат, както ми казаха уплашените про¬давачки. По закон униформени с оръжие не можеха да влизат в Народното събрание. Заговорих един от тях и той ми каза, че влезли, когато демон¬странтите атакували входа. Заповядали им да охраняват народните предста¬вители. Ние със сигурност нямахме нужда от охрана, така че явно вътрешният министър Добрев се беше погрижил за своите.&lt;/p&gt;

&lt;p&gt;==&lt;/p&gt;

&lt;p&gt;Остана без отговор въпросът кои бяха хората, които събориха метални¬те огради при очевидното бездействие на полицаите, изпотрошиха прозор¬ците и вратата на сградата, съсипаха няколко коли и се опитаха да запалят барикадата на входа. Появиха се догадки, че е било нарочна провокация, за да влязат въоръжените полицаи в събранието. Но те не получиха потвърж¬дение, нито пък някой ги опроверга категорично.&lt;/p&gt;

&lt;p&gt;==&lt;/p&gt;

&lt;p&gt;Откъм стаята на БСП се чуваше как депутати пеят партизански песни, което само усилваше впечатлението за налудничаво или поне лишено от всякаква логика тяхно поведение. Поредният опит на Костов и Савов да поискат да се гласува декларацията бе неуспешен. Те свикаха парламентар¬ните групи и решихме да напуснем събранието. В коридора ни пресрещна пребледнял председателят Сендов. Костов му съобщи, че напускаме, и го отмина, а Сендов се провикна след него: Нас на кого ни оставяте?&lt;/p&gt;

&lt;p&gt;==&lt;/p&gt;

&lt;p&gt;С мегафони отвън Костов и Савов свикаха митинг пред входа на Св. Александър Невски и множеството ни последва. Хората от страната си бяха тръгнали, но броят на демонстрантите оставаше внушителен. Костов разка¬за какво се бе случило и призова към национални протести дотогава, докато политическата криза се реши. Петър Стоянов също дойде и призова да се избегне насилието.&lt;/p&gt;

&lt;p&gt;==&lt;/p&gt;

&lt;p&gt;Прибрах се у дома, за да се преоблека в по-топли дрехи и да се върна в парламента. Румяна бе в течение на всичко, защото бе следила целия ден събитията по Радио Дарик, което предаваше на живо. Беше сготвила капама, тъй като бяхме поканили Филип и Елена на вечеря, която, естествено, се осуети. Хапнах набързо, а Румяна също се екипира за студа навън и поиска да дойде с мен.&lt;/p&gt;

&lt;p&gt;==&lt;/p&gt;

&lt;p&gt;Северният вход бе поразчистен, за да се минава през него, но бе строго охраняван от отряда за борба с безредиците. Светла, секретарката на гру¬пата, ми каза, че Костов и Савов са в стаята на Юнал Лютфи, заместник-председател на НС. Отидох да питам има ли още нужда от мен. Вътре бяха още Доган и Соколов. Часът бе вече три и половина сутринта. Всички бяхме много уморени.&lt;/p&gt;

&lt;p&gt;==&lt;/p&gt;

&lt;p&gt;Костов ме отпрати да поспя поне малко, с Румяна излязохме от стаята и тогава Галя Събева, репортер на Reuters, изскочи от затъмненото южно фоайе на Народното събрание и се втурна по осветения западен коридор в лудешки бяг, изненадващ за крехката ѝ фигура. В очите ѝ се четеше уплах. Миг по-късно се появиха преследвачите – двама цивилни от охраната на парламента. Викнах им: Защо я гоните? Единият задъхано отвърна: А тя защо бяга?&lt;/p&gt;

&lt;p&gt;==&lt;/p&gt;

&lt;p&gt;Спряха пред Румяна и мен. Галя също спря десетина метра напред и се обърна да види какво става. Напуши ме смях. Имаше комичен абсурд в това, че Галя бягаше, защото я гонеха, а служителите я гонеха, защото тя бягаше. Смехът обаче щеше да е дълбоко неуместен в онази драматична нощ.&lt;/p&gt;

&lt;p&gt;==&lt;/p&gt;

&lt;p&gt;Както сама ми разказа поуспокоилата се Галя, имаше защо да бъде го¬нена. Промъкнала се бе до малкия сервизен източен вход на събранието, за да стане свидетел на пазена в тайна операция, с която изведоха в три часа депутатите от БСП. В индийска нишка, с чанти на главите те бяха нато¬варени на автобус, за да избегнат гнева на демонстрантите, оредели около парламента, но все така яростни.&lt;/p&gt;

&lt;p&gt;==&lt;/p&gt;

&lt;p&gt;Многобройните полицаи навън не си поплюваха. Облечени в страхо¬витите си доспехи, те разгонваха с палки обсадилите парламента. Двама младежи бягаха по Цар Освободител към университета. Полицай настигна единия и го заналага с всички сили. Инак тихата и мълчалива Румяна из¬бухна: Животно, престани! Той понечи да я удари с палката, но другият се провикна: Този е депутат. Момчетата избягаха.&lt;/p&gt;

&lt;p&gt;==&lt;/p&gt;

&lt;p&gt;Свихме по булевард Васил Левски, преименувания от Софиянски Тол¬бухин, и се упътихме към дома. Студът в четири сутринта беше непоносим, но вървяхме бавно някак по инстинкт, вероятно за да свалим адреналина, покачен до крайност от случилото се. Току-що преживяното още не ни позволяваше да осъзнаем веднага, че тази нощ беше съдбоносна за Бълга¬рия. Будните граждани отново бяха поискали самоотвержено свободата си. Щяха да отвоюват обаче само началния ѝ отсек. Вече на 48, видях за пръв път как надеждата, отнемана цял век преди това, пробива решително лепка¬вата мъгла на ранния посткомунизъм. България бе ускорила своето бягство към свободния свят.&lt;/p&gt;

&lt;p&gt;==&lt;/p&gt;

&lt;p&gt;На ъгъла с Аксаков срещнахме Таня Ваксберг, журналистка от Радио Свободна Европа, която преди работеше за нас с Нери в Екип 2. Бе видяла как пребиват Филип по-нагоре в пряката, където полицаите бяха натикали много демонстранти. Филип бе се опитал да ги защити, но бе пострадал тежко и той. Някой бе извикал линейка и го бяха откарали в Института за спешна помощ Пирогов.&lt;/p&gt;

&lt;p&gt;==&lt;/p&gt;

&lt;p&gt;Взехме колата пред нас и тримата отидохме в болницата. Линейките една след друга докарваха ранени от полицията. Искахме да разберем нещо за Филип, но лекарите и сестрите бяха толкова заети, че изобщо не ни обър¬наха внимание. След около половин час Ели изведе Филип на количка от един от спешните кабинети. Главата и лявото му око бяха бинтовани, ня¬маше очила и едва ни разпозна. Ели ни каза, че има сътресение на мозъка. Предложих им да ги закарам до тях, но не стана нужда, защото му бяха осигурили линейка.&lt;/p&gt;

&lt;p&gt;==&lt;/p&gt;

&lt;p&gt;Прибрахме се в шест сутринта, запалих цигара и пуснах Радио Дарик. Репортерите му съобщаваха за побоите на Аксаков и други тъмни улици около парламента. Според тях в насилието се бяха включили допълнителни части, докарани вечерта от страната. Акцията Сплашване не сработи и разяри хората още повече.&lt;/p&gt;

&lt;p&gt;==&lt;/p&gt;

&lt;p&gt;Ейвис ми се обади в понеделник сутринта у дома, за да ми каже, че онзи ден бях прав. Извини се задето не беше оценила добре положението в столи¬цата. В четири следобед ОДС насрочи протестно шествие. Хиляди хора се събрахме пред НДК и се отправихме към сградата на Министерския съвет на Дондуков. Трамваите тогава вървяха по Витошка и пътници в тях ни поз¬дравяваха с двата вдигнати пръста в знака на победата. Най-отпред вървяха лидерите на СДС и Народен съюз. Спряхме за половин час пред МС, за да скандираме Оставка! Продължихме по Цар Освободител. Петър ни посрещ¬на и поздрави от балкона на временния си кабинет в сградата на Народното събрание, в каквато се превърна бившият партиен дом в историческата иро¬ния крепостта на комунистическата диктатура да стане символ на свободния избор. Шествието завърши с митинг пред Св. Александър Невски.&lt;/p&gt;

&lt;p&gt;==&lt;/p&gt;

&lt;p&gt;Така продължи всеки ден при неизменно минусови температури до началото на февруари. Подобни шествия и митинги се свикаха в големи и малки български градове, а на 19 януари, когато Петър положи клетва в специално заседание на Народното събрание, синдикатите обявиха обща политическа стачка с искане за предсрочни парламентарни избори. Това бе втората национална проява в историята на България след стачката за остав¬ката на Андрей Луканов. И двете идваха в знак на протест срещу мизерията, предизвикана от управлението на бившите комунисти.&lt;/p&gt;

&lt;p&gt;==&lt;/p&gt;

&lt;p&gt;Петър встъпи в длъжност на 22 януари, настани се на Дондуков 2 и след седмица връчи на Николай Добрев забавения от Желев мандат. Вечерта се обърна по телевизията към нацията с формула за изход от кризата. Тя пред¬виждаше партиите да се откажат от мандатите си за съставяне на правител¬ство и да се върнат в парламента, за да гласуват бюджета, закона за валутния борд и други необходими решения. След това ще разпусна събранието, ще насроча избори и ще назнача служебен кабинет, заяви новият президент. Съобщи още, че свиква на 4 февруари Консултативния съвет за национална сигурност. Скъпата ми приятелка Нери стана негов говорител заради дове¬рието, изградено в дългата им дружба в Пловдив.&lt;/p&gt;

&lt;p&gt;==&lt;/p&gt;

&lt;p&gt;В онзи съдбоносен вторник спряхме с шествието в ларгото между Ми¬нистерския съвет и президентството, където заседанието на консултатив¬ния съвет продължаваше. Мина час, измръзнахме до кости, но търпеливо чакахме резултата. Напрежението достигна краен предел, защото при отказ на БСП да върне мандата страната влизаше в спиралата на граждански кон¬фликт с непредвидим изход. Страховете, предизвикани от събитията в съ¬седна, вече бивша Югославия, сковаваха мозъците ни. Усилваха ги необез¬покоявани от полицията едри мъже с дебели вратове, които ни наблюдаваха мрачно от входовете на кооперациите по Витошка.&lt;/p&gt;

&lt;p&gt;==&lt;/p&gt;

&lt;p&gt;Свечеряваше се, но денят бе слънчев и все още беше относително светло, когато техници започнаха да поставят на балкона на първия етаж на президентството микрофони и две големи тонколони. Петър излезе по костюм и прочете декларацията на Съвета, в която се съобщаваше, че До¬брев и Първанов бяха върнали мандата. Хилядите участници в шествието, запълнили пространството от хотел Шератон на изток до БНБ, избухнаха във възторжени аплодисменти и възгласи Победа! Предишното напрежение се стопи мигновено. Забравихме за студа и се отправихме към Св. Алексан¬дър Невски за митинг, който събитието преобрази от протестен в празничен. Подкрепящите ни артисти, певци и музиканти сърцато и с много усмивки поставиха неговия финал.&lt;/p&gt;
</description>
        <pubDate>Tue, 25 Feb 2020 00:00:00 +0000</pubDate>
        <link>/newbooks/2020/02/25/09-38-%D0%B8%D0%B7%D0%BB%D0%B8%D0%B7%D0%B0%D1%82-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D1%81%D0%B5%D0%BD-%D0%B0%D0%B3%D0%BE%D0%B2-%D0%B4%D0%BE%D0%B1%D1%8A%D1%80-%D0%B2%D0%B5%D1%87%D0%B5%D1%80-%D0%B4%D0%B0%D0%BC%D0%B8-%D0%B8-%D0%B3%D0%BE%D1%81%D0%BF%D0%BE%D0%B4%D0%B0-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2020/02/25/09-38-%D0%B8%D0%B7%D0%BB%D0%B8%D0%B7%D0%B0%D1%82-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D1%81%D0%B5%D0%BD-%D0%B0%D0%B3%D0%BE%D0%B2-%D0%B4%D0%BE%D0%B1%D1%8A%D1%80-%D0%B2%D0%B5%D1%87%D0%B5%D1%80-%D0%B4%D0%B0%D0%BC%D0%B8-%D0%B8-%D0%B3%D0%BE%D1%81%D0%BF%D0%BE%D0%B4%D0%B0-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D0%BE%D1%82%D0%BA%D1%8A%D1%81.html</guid>
        
        <category>Асен Агов</category>
        
        <category>Добър вечер дами и господа</category>
        
        <category>Сиела</category>
        
        <category>нова книга</category>
        
        <category>мемоари</category>
        
        
        <category>newbooks</category>
        
      </item>
    
      <item>
        <title>Мартин К. Илиев:  Упражнението по търсене на точната дума е упражнение в съмнение</title>
        <description>&lt;p&gt;&lt;em&gt;С Мартин К. Илиев разговаряме по повод на дебютната му стихосбирка “В печалния хан на дните” (изд. Жанет 45). На 27 февруари от 18.30 ч. в Литературния клуб “Перото” (НДК) ще се състои &lt;strong&gt;представянето на стихосбирката&lt;/strong&gt; с участието на редактора на книгата ВБВ, поетесата Лилия Трифонова и цигуларя Дилян Кабранов.&lt;/em&gt;\
&lt;em&gt;роден през 1994 г. в Русе. Завършва Българска филология в СУ „Св. Климент Охридски“. Лауреат е на ХХХV Националния младежки конкурс за поезия „Веселин Ханчев“ (2018).&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Ти си български филолог и в друго интервю говориш за “проклятието на филологията”. Не е ли то и в това, поне според мен, че филологът сякаш е професионално предразположен да се ангажира повече с формата на езика, със “съставянето” на един стих, с шлифовката и всичко това сякаш дори предхожда изразяването на смисъл, който като че идва междувременно, дори понякога в последствие?  **&lt;/p&gt;

&lt;p&gt;==&lt;/p&gt;

&lt;p&gt;Това, струва ми се, е присъщо за всеки пишещ и се случва именно когато думите взимат думата. В света и в литературата те функционират с определени наслоени значения и понякога сами се бутат, сами изпреварват волята на пишещия, нареждат се една след друга и с това задължават автора, който сантиментално ги приема. Упражнението по търсене на точната дума е упражнение по задраскване и освобождаване. В основата си – упражнение в съмнение.&lt;/p&gt;

&lt;p&gt;==&lt;/p&gt;

&lt;p&gt;Филологията е проклятие, доколкото смалява мащаба на познатото, разроява пътищата и те кара да се чувстваш загубен. Впрочем нещо неизбежно. Изучаването на лингвистични дисциплини създава чувство за спокойствие, както и някакво невидимо ателие с чекмеджета и инструменти, които можеш да използваш при писане и редактиране. Когато пиша, съм винаги в нова ситуация – понякога с въдичка над река, понякога в самотното ателие на обущаря, на ботаника, често в позицията на учуден, понякога в тази на скептик.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишеш много за езика, за назоваването, за точното подбиране на думите, които пасват на света - езикът е лирически герой в поезията ти. И това ли е свързано с горното? Изобщо как работиш - дълго ли търсиш точната дума, прибягваш ли до синонимния речник, за да я “отгатнеш по име”, за да откриеш думата, която се “съгласува”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Много съм се чудил откъде се пръкват думите, докато пиша. Понякога идват като самостоятелна фраза, понякога като цяла броеница. Те все едно изскачат от тъмното в гърдите. Още се мъча да разгадая този процес, но ми се струва, че той има нещо общо с човешката духовитост и стрелбата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“В печалния хан на дните” е разделена на шест цикъла - каква е логиката зад всеки от тях?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“В печалния хан на дните” е много първа книга, доколкото задава основни философски въпроси за хората със съзнание на моята възраст – по реда си те могат да бъдат формулирани като “Къде съм?” (“Град в равнината”), “Кой съм?” (“Описания на вида”), “Кой е това до мен?” (“Седем вятъра, два папагала”), “Какво е да имаш минало?”(“Държави на утешението”), “Какво е да си изгубиш езика?” (“Обявяване на войната”), “Къде човек може да намери утешение?” (“Примери за упование”). Това е книга за търсенето на истини и отговори, които, противно на дефиницията си, са нещо динамично.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В тези стихове няма драма, сгъстени чувства или дори меланхолия, а това е рядкост. Поезията ти не е толкова лична и себевглъбена, а по-скоро ведро любопитна, изследователска, умозрителна, спокойна. Съгласен ли си с това наблюдение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не напълно. Едно от впечатленията, които имах, докато сглобявах стихосбирката, беше, че усещах произведенията в нея много пъстри като цвят. В тях има много от меланхолията, от печала, но както също си забелязала – много и от любопитството, утешението. Поезията ми е откровено лична и самовглъбена, или най-много споделена.&lt;/p&gt;

&lt;p&gt;==&lt;/p&gt;

&lt;p&gt;**В стиховете ти почти изцяло липсва и природата - като градски човек ли би се описал? Ако е физическо, пространството в стиховете ти е не повече от улица, по-скоро стая, ограничено място, понякога паметта, а в много от стихове - частите на тялото. Това прави ли поезията ти “кабинетна”, както се изразяваш на едно място? **&lt;/p&gt;

&lt;p&gt;==&lt;/p&gt;

&lt;p&gt;Природата винаги ме е вдъхновявала с архаичната си чистота – в книгата присъстват немалко природни образи – като този на папагала, равнеца, силата на вятъра. Обозримите рамки – на стаята-кутия, на тялото, улицата или една поляна навръх Еньовден, са нужни като платно, на което да се разгърне основната история. На фона на рамката, човек по-лесно откроява ставащото, окото (респективно умът) не се губи по този начин.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какви са стихотворенията, които трябва да бъдат рецитирани наум?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ритмичните.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Истините имат срок на годност” - дай ми пример за една временна истина, може би от личния си опит?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;За мен временна истина беше идеята, че човек задължително се чувства млад, когато е обективно млад. След първата младост идва често и първата старост – с умората, болестите, самотността. След нея може да дойде втората младост. Има периоди, в които човек се вдетинява. Въобще ми се струва, че възрастите са разбъркани в реда си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Поезията ли е един от начините да се разглоби цялото, да се пренесе и отново да се сглоби?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, поезията е такъв начин. Тя взима полуразрушеното тяло на паметта и го доизгражда според вкуса и намерението си. Съзнанието впрочем прави това дори без да се нуждае от лист и мастило.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Между утешение и примирение на кое залагаш в собствения си живот?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;При липса на утешение, човек добягва и до примирението.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Най-прозаичното от дните” представлява ли интерес за поетичните ти търсения?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, под привидната му простота се крие голяма и сложна дяволия.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кои са твоите “примери за упование” в литературата? Освен поезия, четеш ли проза и каква? Следиш ли своите български колеги/конкуренти?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Любими автори, които с удоволствие чета, са Гогол, Радичков, Камю, Ахматова, Далчев, Блага Димитрова, Георги Господинов, Цочо Бояджиев. Харесвам автори, които пишат с ясното съзнание, че някой ще отдели от ценното си време, за да ги чете. Това особено важи за прозата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Папагалът се появява на много места в стиховете… И май не е просто метафора, истински е, нали?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Животното на детството ми беше костенурката, а на по-съзнателна възраст започнах да отглеждам папагали. В момента имам два папагала, които всеки ден пускам да летят в стаята ми.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Не очаквам отговор, но все пак… коя е жената с жълтите калинки?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Жената с жълтите калинки е Весела Николова - учителката ми по литература от гимназията, която беше първият човек, който ми даде тласък и ме подкрепи в заниманията с поезия. Тя имаше особена харизма, четеше много, беше изключително човечна. За жалост напусна този свят, без да успее да се порадва на старини. Пазя спомена за нея като към много одухотворен и близък човек, както се казва, от моята кръв.&lt;/p&gt;
</description>
        <pubDate>Mon, 24 Feb 2020 00:00:00 +0000</pubDate>
        <link>/interviews/2020/02/24/12-04-%D0%BC%D0%B0%D1%80%D1%82%D0%B8%D0%BD-%D0%BA-%D0%B8%D0%BB%D0%B8%D0%B5%D0%B2-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D1%82%D0%BE%D1%87%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%B2-%D1%81%D1%8A%D0%BC%D0%BD%D0%B5%D0%BD%D0%B8%D0%B5.html</link>
        <guid isPermaLink="true">/interviews/2020/02/24/12-04-%D0%BC%D0%B0%D1%80%D1%82%D0%B8%D0%BD-%D0%BA-%D0%B8%D0%BB%D0%B8%D0%B5%D0%B2-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D1%82%D0%BE%D1%87%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%B2-%D1%81%D1%8A%D0%BC%D0%BD%D0%B5%D0%BD%D0%B8%D0%B5.html</guid>
        
        <category>Мартин К. Илиев</category>
        
        <category>Жанет 45</category>
        
        <category>В печалния хан нан дните</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Имитация на кошмар&quot; на Ана Бландиана: фантастичното не е обратно на действителното</title>
        <description>&lt;p&gt;_“Фантастичното не е обратно на действителното, то е само по-изпълнено със значения представяне на реалността, и ако логическата ми памет наистина е с празнини, паметта на усещанията и на съня запазва цялата си прецизност, като остава в постоянно и халюцинантно състояние на бдение. Мога да се осланям на тях”. _&lt;/p&gt;

&lt;p&gt;==&lt;/p&gt;

&lt;p&gt;Този цитат от голямата румънска писателка, поетеса, публицистка и общественичка превъзходно синтезира есенцията на нейната кратка проза, събрана в новоиздадената книга “Имитация на кошмар” (изд. Панорама, 2020, превод Румяна Л. Станчева). Томчето събира разказите от циклите “Четирите годишни времена” (1977) и “Проекти за миналото” (1982).&lt;/p&gt;

&lt;p&gt;==&lt;/p&gt;

&lt;p&gt;Идва ми да определя тези разкази като градски магически реализъм, изкушен от природата, но ми се струва, че това няма да е съвсем точно – общият знаменател е по-скоро изумителната фантазия на Бландиана. И историите, които се случват в пространството на града, с неговата социалистическа еднотипност, невзрачност, анонимност и клаустрофобичност, и онези, които ни отнасят в първичността на разтуреното от същия този социализъм село и в обилието на природата, са подчинени малко или много на сюрреалистични преживявания – обикновено на разказвачката, с която Бландиана не крие единосъщието си. Тези преживявания са сензорни до болезнена пресита на сетивата, чувствени до екзотика, невъзможни до гротеска. Едно непрекъснато трептене на границата между реалното и съня, истината и кошмара – “друга реалност, в която нещата стоят съвсем различно”.&lt;/p&gt;

&lt;p&gt;==&lt;/p&gt;

&lt;p&gt;С писането си Ана Бландиана сякаш подлага действителността на безкрайно деление, извършва деконструкция на предметите, явленията, жестовете – до степен, в която буквално стига до базовите им елементи. Нейните сцени и описания са обсесивно детайлни. Това усещане за роене пред погледа ни е подпомогнато изключително много от характерния стил на Бландиана, който вероятно би спънал някои читатели. Той е многословен и витиеват, изпълнен с разточителни сравнения и метафори, с много прилагателни и дълги изречения, които се разклоняват в нови и нови подчинени – предизвикателство, което изисква усилено внимание, но е и източник на особена сетивна и интелектуална наслада. В този смисъл е забележителна работата на преводачката Румяна Станчева.&lt;/p&gt;

&lt;p&gt;==&lt;/p&gt;

&lt;p&gt;Да, подобни на поеми, тези разкази обикновено предлагат много повече език и възприятия, отколкото „задоволителна“ сюжетност, и както споменах, описанията са толкова концентрирани, че създават усещане за свръхреалност. Впрочем нека тук си позволя едно сравнение със сънародника на авторката Макс Блехер и излязлата му наскоро на български книга с два романа “Случки в близката нереалност” (“Жанет 45”, 2019). Бландиана изключително ми напомни за него, както впрочем и за атмосферата в разказите на Дино Будзати и в излезлия наскоро експериментален роман на Казуо Ишигуро “Неутешимите” („Лабиринт“, 2019).&lt;/p&gt;

&lt;p&gt;==&lt;/p&gt;

&lt;p&gt;Бландиана също си служи умело с граматиката на кошмара, използвайки сюрреалистични похвати като разтеглянето и свиването на времето и пространството, внезапната промяна или поява и други. За нас, читателите, четенето на историите се превръща в хипнотизирано следване на творческото въображение, като на загадка или игра, което често ни оставя посред нищото, без да обяснения, развръзка или край, точно така както изведнъж прекъсват и сънищата ни. Ритъмът на разказване обикновено се ускорява, както при приключение, на което се отправяме. Фантазията е редакция на реалността, според Бландиана, и в този смисъл пишещият, разказвачът, е най-изложен на възможностите да провиди отвъд границата между реалната гледката и съня, да попадне – да се подхлъзне – в ничията им земя.&lt;/p&gt;

&lt;p&gt;==&lt;/p&gt;

&lt;p&gt;Повечето от разказите на Бландиана работят с чудото и вълшебството и с капацитета на съвременния човек да го вижда и преживява. Или пък на живота – да го имитира. Понякога е откровение в призрачна църква, излюпени от яйца ангелчета, ангел с битие на човек, оживял мъртвец, мъртъв делфин със съзнание, деца, които не се раждат, а растат като растения, събудени като чудовища пластични и живи пейзаж, над които героинята например полита или дори удивителната човешка способност за оцеляване… Невъзможността на всичко това е предизвикана, а феномените са повод за епифания, за някакво особено прозрение или проникване в паметта. Чудесата не са просто духовни преживявания – за да ги смеси с реалността, Бландиана описва почти физиологичните си реакции към тях (например прилошаването) – едновременно злокобни и неудобни, но и блажени и сублимни. Тя ги нарича “изтощителни и възхитителни дарове”. И запазва докрай несигурността: дали само ти си посветен във вълшебството или всъщност си единственият, който не съзнава какво в действителност се случва.&lt;/p&gt;

&lt;p&gt;==&lt;/p&gt;

&lt;p&gt;Възприятието и паметта, начинът, по който паметта ни е селективна, непредвидима, ненадеждна, капризна, често уловила се за подробности, но изгубила щрихите на общата картина, също е във фокуса на Ана Бландиана (което пък ми напомни за друга излязла наскоро книга – “Памет за Паметта“ на Мария Степанова, “Жанет 45”, 2019). С размишления за ентропията на паметта и постепенното отпадане от нея на усещания, вълнения, персонажи, както и за когнитивните ни особености изобщо започват всички разкази от “Четирите годишни времена” например.&lt;/p&gt;

&lt;p&gt;==&lt;/p&gt;

&lt;p&gt;Като че ли навсякъде Бландиана противопоставя, или не, всъщност обвързва в родство, живота и смъртта, раждането и гниенето, кипежа и тлеенето, които парадоксално, както при растенията, се случват на едно и също място – в пръстта. Кръгът се затваря от тези еднакви по екстатичност събития, които присъстват като тема в повечето й разкази. “Смъртта и животът съществуват в природата толкова взаимосвързано и главно толкова обратимо, че бяха еднакво изпълнени с наслаждение, еднакво съблазнителни”.&lt;/p&gt;

&lt;p&gt;==&lt;/p&gt;

&lt;p&gt;Противопоставянето на града и селото, което в наши дни е сведено до бледо предградие или пък напротив – е напълно изоставено насред полето, също намира сериозно място в прозата й. Бландиана пише много за селата, с носталгия по тяхното минало на жизнено земеделие и битова самодостатъчност, близостта им до земята и богатия им живот. Много от разказите й звучат като елегия за онова, което комунизмът причини на селото и селското стопанство, преди да затвори хората в града, където “липсва човешкият безпорядък и неравенство”, ластарите на ароматния живот, онова, което градския човек е загубил сетивата си да разпознае. Бландиана например пише за пролетта като за най-непоносимия сезон за градските жители. Героите й често се отдават на специални представления на природата, преживени в самота. Впрочем всичко това не е случайно: Бландиана има значителен стаж в противопоставянето на режима, за което многократно плаща, вкл. чрез изселването си извън големия град.&lt;/p&gt;

&lt;p&gt;==&lt;/p&gt;

&lt;p&gt;Като радетел за истината и свободата, тя пише и няколко истински истории за лагерите, например “Репортаж” и “Проекти за миналото” – покъртителни истории за “прибираните” през 50-те години, изселваните и интернираните, принудени да оцеляват в нечовешки условия чрез силата на човешкия си дух и изобретателност. Но много и от останалите истории също могат да се четат като критични за властта, насилието, отчуждението алегории. “Дори живота не сме в състояние да разпознаем, толкова сме свикнали с неистините и заместителите” е не само философско, но и политическо изказване.&lt;/p&gt;

&lt;p&gt;==&lt;/p&gt;

&lt;p&gt;Символиката в разказите на Бландиана е дълбока и поли-смислена и си мисля, че всеки читател би открил за себе си нещо, заради което би могъл да ги хареса. Изобщо Ана Бландиана е централна фигура в румънската литература (имам дори детска книжка от нея вкъщи) и познаването й най-малкото е препоръчително.&lt;/p&gt;
</description>
        <pubDate>Thu, 20 Feb 2020 00:00:00 +0000</pubDate>
        <link>/bookreviews/2020/02/20/11-29-%D0%B8%D0%BC%D0%B8%D1%82%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%B0%D0%BD%D0%B0-%D0%B1%D0%BB%D0%B0%D0%BD%D0%B4%D0%B8%D0%B0%D0%BD%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B5-%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%82%D0%BE.html</link>
        <guid isPermaLink="true">/bookreviews/2020/02/20/11-29-%D0%B8%D0%BC%D0%B8%D1%82%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%B0%D0%BD%D0%B0-%D0%B1%D0%BB%D0%B0%D0%BD%D0%B4%D0%B8%D0%B0%D0%BD%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B5-%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%82%D0%BE.html</guid>
        
        <category>Ана Бландиана</category>
        
        <category>Имитация на кошмар</category>
        
        <category>Панорама</category>
        
        <category>разкази</category>
        
        <category>Панорама</category>
        
        
        <category>bookreviews</category>
        
      </item>
    
      <item>
        <title>Любов Кронева: Затънали сме в приказки до ушите</title>
        <description>&lt;p&gt;&lt;strong&gt;Издавате и романи, но като че ли разказите са предпочитания от вас жанр. Не е ли той в известен смисъл уязвим и незаслужено пренебрегван в съвременната българска литература? Правилно или твърде песимистично е моето усещане?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Предполагам, че никой не си казва: сега ще седна и ще напиша един дебел роман според най-добрите традиции в жанра (или ще направя традициите на бъзе и коприва). Има история, която настоява да бъде разказана и съгласно вътрешната си логика свършва там, където трябва да свърши. Писането на разказ или роман не е въпрос на предпочитания или каприз.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво обединява разказите от последната ви книга “Бабини-ягини” (Жанет 45, 2020) и различава ли ги нещо от предишните ви сборници (&lt;/strong&gt;&lt;a href=&quot;https://literaturnirazgovori.com/bookreviews/2020/01/24/10-24-%D0%B1%D0%B0%D0%B1%D0%B8%D0%BD%D0%B8-%D1%8F%D0%B3%D0%B8%D0%BD%D0%B8-%D0%BD%D0%B0-%D0%BB%D1%8E%D0%B1%D0%BE%D0%B2-%D0%BA%D1%80%D0%BE%D0%BD%D0%B5%D0%B2%D0%B0-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%81%D1%82%D1%82%D0%B0-%D0%BA%D0%B0%D1%82%D0%BE-%D0%BF%D1%80%D0%B8%D0%BA%D0%B0%D0%B7%D0%BA%D0%B0.html&quot;&gt;&lt;strong&gt;виж рецензия за книгата тук&lt;/strong&gt;&lt;/a&gt;&lt;strong&gt;)?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Обединява ги приказната фабула. Персонажите им са герои в буквалния смисъл - дори запратени в гората, тоест в дълбините на своето подсъзнателно, оцеляват, а всяка приказна история се интересува само от такива персонажи, само от онези, които успяват. И фолклорната приказка, и литературната, идват на мястото на митовете, когато те слизат от авансцената, именно приказките вече изпълняват функциите им, а аз най-сериозно смятам, че сме затънали в тях до ушите.&lt;/p&gt;

&lt;p&gt;==&lt;/p&gt;

&lt;p&gt;Не мисля, че „Бабини-ягини“ има нещо общо с предишните ми разкази, не бих казала, че пиша все една и съща книга. Видя ли механизмите, които действат в дадена тема, омръзва ми.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Повечето герои в тази книга са деца и тинейджъри, най-уязвимите същества, чийто живот в историите е сложен, препънат, сломен или пък шантав. Те обаче като че ли имат мистериозни способности за оцеляване. Разкажете ми за героите си от “Бабини-ягини”. Какви са те - маргинали, обикновени хора, чешити, хора от тази и тази класа, чудаци… какви.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Избягвам обобщенията, опасни са. Поставя ли когото и да било, каквото и да било в рамки, най-вероятно ще сгреша. Герои в „Бабини-ягини“ могат да са всички онези тинейджъри, с които се разминаваме на улицата. Смятам, че живеят трудно, търсят изход и в повечето случаи не го намират. Не мога да извадя някой от тях от контекста му и да му дам определение.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Историите могат да се четат като интерпретации на класически приказки, както стана дума. Имат ли те и поука като тях?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Когато разказът в съвременния му вид се появява в Германия през романтизма, все още е силно свързан с фолклорната приказка и от него се очаква непременно да има поанта, която да изведе поуката. Но тогава големи майстори работят в този жанр (Гьоте, Тик, фон Клайт, Хофман), разказът се променя, както и читателите му. И все пак нуждата от поука е дълбоко заседнала в съзнанията до ден днешен. Доста се стряскам, щом чуя, че някой читател си я търси и като не я намери, се обърква.&lt;/p&gt;

&lt;p&gt;==&lt;/p&gt;

&lt;p&gt;Безсмислено ми се струва писането на интерпретации, това е плъзгане по вече утъпкания коловоз. От друга страна, приказката не позволява излизане от коловоза. Казано ли е, че трябва да има бал, принц, пантофки, ще ги има на всяка цена, иначе разказът се разпада. Исках да видя как работи механизмът на приказката, защото факт е, че класическите приказки въздействат безотказно и досега. Няма човек, независимо от възрастта му, който да се откаже от четенето, слушането, гледането на приказки. Та, исках да разглобя механизма и да го сглобя наново в неговия съвременен вариант.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Откъде всъщност черпите идеи за сюжетите си - като че ли това са все неща, които са се случвали около вас, хора, които живеят във входа ви, истории, подочути пред блока?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Те идват отнякъде. Обикновено нощем. Тъкмо да заспя, не, не, казва поредният разказ и почва да се разказва – от средата, от края,  от началото, върти се досущ като караконджул, затрупва ме с подробности. И аз, понеже имам все пак инстинкт за самосъхранение, след ден-два сядам да го пиша.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Хората са като чудовища или обратното - чудовищата са създадени да приличат на хората? Към кого изпитвате емпатия?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Психологията неслучайно различава синдром на Пепеляшка, на Червената шапчица, на Спящата красавица, все мъчителни и често пъти безизходни състояния. Не смятам, че хората преди векове са били по-глупави или по-малко психолози от днешните, просто са използвали различна терминология. А приказката е забележителна и с това, че нищо не премълчава, не използва завоалирани форми, напротив – казва всичко ясно и на висок глас. Всеки се страхува от чудовището в душата си, понякога може и да не знае от какво се страхува – приказката ще му помогне да разбере. А съчувствието ми е винаги на страната на жертвата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Усещането ми от „Бабини-ягини“ е, че имате особено отношение към езотеричното, магическото…&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В славянската митология има само зли духове. Със свещ да търсите, един добър няма да намерите. Никой не е в безопасност дори посред бял ден. Има например житник – заспиш ли по пладне на нивата, ще се промъкне и ще ти спре дъха. Или водник. Той пък дебне децата, докато майките им перат на реката, за да ги дръпне в дълбокото. Всичко това не само е било, продължава да е част от живота ни, смейте се колкото си искате, но си отваряйте очите на четири.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Притежавате писателски глас, който е незабавно разпознаваем, уникален. В него има и място за уличното, разговорното, непрестореното, даже за безцеремонното и грубоватото, но по някакъв много вкусен и пластичен начин. Така както разказва любопитна съседка свидетелка - цъкайки с език, иронично, без много много да се вживява. Как се оформи той, защо точно него избрахте (или той ви избра)?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Пак ще кажа, че не е достатъчно да знаеш добре родния си език, трябва да овладееш и собствения си език. В този смисъл единствената ми амбиция е да пиша точно, да няма нито една приблизителна дума и без значение е от какви лексически пластове са думите, щом вършат работа. Разбрах това от Пастернак. Писал е на съвременен руски, но го е превърнал в собствена непостижима амалгама от звуци, смисли и сгъстена енергия.&lt;/p&gt;

&lt;p&gt;==&lt;/p&gt;

&lt;p&gt;„… Уже запирали, когда он, обрюзгший,&lt;/p&gt;

&lt;p&gt;Как сползший набрюшник, пошел в полусне,&lt;/p&gt;

&lt;p&gt;Валить, засыпая уснувшую пустошь…“ („Шекспир“)&lt;/p&gt;

&lt;p&gt;==&lt;/p&gt;

&lt;p&gt;**Във връзка с горния въпрос - кои са най-силните литературни влияния върху вас? **&lt;/p&gt;

&lt;p&gt;==&lt;/p&gt;

&lt;p&gt;Руските поети от Сребърния век.&lt;/p&gt;

&lt;p&gt;==&lt;/p&gt;

&lt;p&gt;**Какво четете в момента? И имате ли възможност и време да следите българските си колеги? **&lt;/p&gt;

&lt;p&gt;==&lt;/p&gt;

&lt;p&gt;Разбира се, че не пропускам книгите на българските автори. Няма да твърдя, че чета всичко наред, едва ли това е възможно, но любопитството ми ме държи нащрек. А голямото ми увлечение от близо година е Златният век на английското криминале. Много се забавлявам. Наистина има куп начини да убиеш лорда в библиотеката като прозорците са плътно затворени, а вратата е заключена отвътре. Чак ме засърбяват ръцете да отскоча до Англия и да опитам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Родена сте в Бургас – моя любим роден град, който усещам на доста места в творбите ви. Не мога да устоя да не попитам – наивно ли е да смятаме, че той има някакво особено артистично влияние върху творците си?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Убедена съм, че повечето големи личности в изкуството са родени и израстнали в Бургас. На времето правих интервю с Леон Даниел, споделих му тази гледна точка и той се съгласи с мен. Дълго разказваше за бургаската театрална публика, каквато после никъде не срещнал, нарече бургаските театрали любопитковци. Бургас - тази голяма мида на брега. Дойде ли лятото, разтваря се, поглъща курортисти, плакне ги в лепкава влага, наесен ги изплюва, затваря се плътно, който трябва е тук, другите не ни трябват. Самодостатъчен град. Такава е духовността му, такива са и хората му. Важното е, че се чувствам щастлива, щом сляза на автогарата и ме лъхне мирисът на водорасли, а гларусите защъкат и заграчат наоколо.&lt;/p&gt;
</description>
        <pubDate>Mon, 17 Feb 2020 00:00:00 +0000</pubDate>
        <link>/interviews/2020/02/17/10-54-%D0%BB%D1%8E%D0%B1%D0%BE%D0%B2-%D0%BA%D1%80%D0%BE%D0%BD%D0%B5%D0%B2%D0%B0-%D0%B7%D0%B0%D1%82%D1%8A%D0%BD%D0%B0%D0%BB%D0%B8-%D1%81%D0%BC%D0%B5-%D0%B2-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D0%B4%D0%BE-%D1%83%D1%88%D0%B8%D1%82%D0%B5.html</link>
        <guid isPermaLink="true">/interviews/2020/02/17/10-54-%D0%BB%D1%8E%D0%B1%D0%BE%D0%B2-%D0%BA%D1%80%D0%BE%D0%BD%D0%B5%D0%B2%D0%B0-%D0%B7%D0%B0%D1%82%D1%8A%D0%BD%D0%B0%D0%BB%D0%B8-%D1%81%D0%BC%D0%B5-%D0%B2-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D0%B4%D0%BE-%D1%83%D1%88%D0%B8%D1%82%D0%B5.html</guid>
        
        <category>Любов Кронева</category>
        
        <category>интервю</category>
        
        <category>Жанет 45</category>
        
        <category>Бабини-ягини</category>
        
        
        <category>interviews</category>
        
      </item>
    
      <item>
        <title>&quot;Чекмо&quot; - българският роман на 2019-а: безподобен разказ за &quot;живия живот&quot;</title>
        <description>&lt;p&gt;“Чекмо” е моят категоричен избор за българския роман на 2019-а. Не направих класация в края на миналата година именно защото исках първо да прочета и него. Признавам си, че този избор може да не е “статистически” точен, тъй като все пак не съм изчела всичко българско, излязло през 2019 г., но пък със сигурност е литературен, а освен всичко останало - и емоционален, включително защото засяга времето, в което съм израснала.&lt;/p&gt;

&lt;p&gt;==&lt;/p&gt;

&lt;p&gt;“Чекмо” (изд. Сиела, 2019), чието действие обхваща пет години преди промените от 1989 година и пет години след тях, уж запълва съществуваща ниша - на романи, които осмислят близкото минало и периода на прехода. Той обаче като че ли е изключение, преди всичко поради уникалната си гледна точка към тези събития. Тук жертвите и палачите са флуидни, а тонът е лишен от (мело)драма, от мрачна сериозност, от обичайните оплаквания или обратното - от носталгията по онова време. Последните две, така типични за начина, по който съвременниците обикновено преживяват спомена си за онова време, са заменени от един възтържествуващ дух на виталност, будност, жизнелюбие, приемане, преминаване…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Чекмо е герой в традицията на бай Славе на Милен Русков и дори (да, изкушавам се) на бай Ганьо&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Впрочем едноименният герой, както става ясно от множество интервюта с писателя (както и от репортажи с прототипа), е реален човек и в този смисъл романът е нещо като свободна автобиография, доизмислена от Момчил Николов. Парадоксално, това е единственото, което като че ли смущаваше пълното ми наслаждение - именно фактът, че Чекмо не е изцяло гениален плод на творческото въображение на Момчил Николов, а така да се каже сам е подсказал сюжета. Не вярвам в това, че достоверността на един текст се засилва от това, че “то наистина се е случило”, и не смятам, че трябва да бъде изтъквано. Казвам го обаче не като критика, а само за да уточня, че за мен автобиографичността няма добавена стойност за великолепието на този роман.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Най-голямото постижение на “Чекмо” за мен си остава неговият забележителен език -&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;усетих го буквално като отделно дишащо същество. Налага се да използвам всичките си клишета: жив, ярък, пластичен, злободневен. Имаме превъзходно използване на актуален жаргон (вкусен до пръсване, до изригване в смях), примесен с пародийната употреба на един по-висок регистър. Резултатът: непресторен, простодушен, ръбат, живописен, политически некоректен език. Най-впечатляващо е вплитането на цели обществени и културни реалии от онова време в самите изрази, което отменя - слава Богу - нуждата от разказването им по един досаден дидактичен начин, така типичен в други романи за въпросното време.&lt;/p&gt;

&lt;p&gt;==&lt;/p&gt;

&lt;p&gt;Момчил Николов, слава Богу, не е страдал от съображения как да обясни по учебен начин отминалия строй, въпреки че много от читателите му може да са родени след него. Той като че ли е писал “Чекмо” за своето поколение, но все пак по начин, който до голяма степен ще бъде разбираем без бележки под линия и проверки в Гугъл. Жалко, че много фини културни препратки ще останат неразбрани от по-младите и те няма да могат да се насладят със същата сила на общите спомени, но егоистичният читател в мен се радва, че авторът не се е впуснал в разяснения.&lt;/p&gt;

&lt;p&gt;==&lt;/p&gt;

&lt;p&gt;**Изкушавам се да нарека този роман приключенски, **&lt;/p&gt;

&lt;p&gt;==&lt;/p&gt;

&lt;p&gt;най-малкото заради богатата му остросюжетност и непрекъснатите обрати, водещи до поредица от нови препятствия, преодолявания и открития. Не липсват и чудодейни, близки до магическия реализъм моменти на съдбовно спасение, тип deus ex machina. Не случайно Момчил Николов използва за героите си метафората за флипера: те са като изстреляни от съдбата топчета, които се въртят и блъскат, минават през всякакви лабиринти, криволичат и многократно сменят посоките си, докато се сблъскат едно с друго (както Чекмо и любимата му Теодора). Впрочем този роман спокойно може да се чете и като любовен: за пробразяващата и вдъхновяваща сила на любовта - споделената, откритата, заслужената.&lt;/p&gt;

&lt;p&gt;==&lt;/p&gt;

&lt;p&gt;Чекмо на Момчил Николов разказва собствената си история от първо лице - историята на млада спортна надежда, хваната и изплюта от водовъртежа на промените, имала вземане даване с Държавна сигурност и лудницата, успяла по случайност да натрупа дисидентски актив, но и опит в хазарта и измамите още от късния соц, притисната да приеме парче от баницата, раздавана в онези първи години след Десети, отказала и емигрирала с първите вълни към Германия, срещнала любовта, преобразила го до малко или много честен предприемач с неизтощима амбиция и въображение за бизнес печалби, отново покорила света, този път в Нова Зеландия. Чекмо е тарикат по някакъв лекомислен и наивен начин, добродушен хитрец, уличен умник. Преди всичко обаче това е историята на един свободен дух, мечтател, който непрекъснато търси себеизява и не се страхува да пее извън общия хор и да не разчита на измамна сигурност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Момчил Николов представя тежки теми леко и без драма, с хумор, който лекува&lt;/strong&gt;&lt;/p&gt;

&lt;p&gt;- като Голямата екскурзия, репресиите, съдбата на спортистите, зараждането на организираната престъпност, ранната емиграция и тежкият живот на имигрантите и т.н. Всъщност “Чекмо” прави нещо нетипично - той слага знак за равенство между _преди _и _след _промените (“и преди, и сега в България си е ***** майката”), показва как и в НРБ, и в РБ действат сходни механизми на изнудване и принуда, на измама и алчност, на несвобода. Това прави невъзможни жалбите по едното или другото време и  извежда една универсална народо-психология.&lt;/p&gt;

&lt;p&gt;==&lt;/p&gt;

&lt;p&gt;Разказът е изпъстрен и с китни простонародни, улични мъдрости от и за “живия живот”, които със самия си тон и избор на лексика незабавно биват пародирани и иронизирани - но тяхната банална житейска истина остава, без да дразни с тежка проникновеност:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Така че върви колкото се може по-дълго нагоре, и стигни колкото се може по-далече - така ще ти остане по-малко време за падане”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_“Мене животът ме влечеше, а не разни измислици и изгъзици”. _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“В природата всичко е движение, вариант мирно, по средата няма”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Всичко трябваше да бъде необикновено, диво, откачено, едно голямо приключение, в което щяхме да се впуснем заедно.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Трябва да се действа, да се търси, а не само да чакаш да ти дойде ей така от небето”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Всички тези банализми достоверно описват житието и битието на главния герой. Спокойният, предначертан живот с правила и разписания не е за него. Той вярва, че всеки проблем има решение и за самосъжаление и депресия няма място. В този смисъл, и в заключение, Чекмо е здравословен герой за българското колективно. И най-вече - въпреки известната си морална укоримост - способен да предизвика неподправена емпатия и симпатия, дори когато се разграничаваме от него и от живота на хората като него.&lt;/p&gt;

&lt;p&gt;==&lt;/p&gt;

&lt;p&gt;Силно препоръчвам този роман като един от възможните лековити разкази за прехода. Съветвам ви също така да не проучвате прототипа на главния герой, да не гледате предварително репортажи и снимки, за да не попречите на фантазията си свободно да си представи Чекмо.&lt;/p&gt;
</description>
        <pubDate>Fri, 14 Feb 2020 00:00:00 +0000</pubDate>
        <link>/bookreviews/2020/02/14/10-50-%D1%87%D0%B5%D0%BA%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-2019-%D0%B0-%D0%B5%D0%B4%D0%B8%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%B6%D0%B8%D0%B2%D0%B8%D1%8F-%D0%B6%D0%B8%D0%B2%D0%BE%D1%82.html</link>
        <guid isPermaLink="true">/bookreviews/2020/02/14/10-50-%D1%87%D0%B5%D0%BA%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-2019-%D0%B0-%D0%B5%D0%B4%D0%B8%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%B6%D0%B8%D0%B2%D0%B8%D1%8F-%D0%B6%D0%B8%D0%B2%D0%BE%D1%82.html</guid>
        
        <category>Чекмо</category>
        
        <category>Момчил Николов</category>
        
        <category>рецензия</category>
        
        <category>роман</category>
        
        <category>Сиела</category>
        
        
        <category>bookreviews</category>
        
      </item>
    
      <item>
        <title>Йехуда Амихай: Опитай се да запомниш някои детайли</title>
        <description>&lt;p&gt;Опитай се да запомниш някои детайли. Запомни облеклото&lt;/p&gt;

&lt;p&gt;на тази, която обичаш,&lt;/p&gt;

&lt;p&gt;така че в деня на загуба да можеш да кажеш: за последно видяна&lt;/p&gt;

&lt;p&gt;да носи това-и-това, кафяво яке, бяла шапка.&lt;/p&gt;

&lt;p&gt;Опитай се да запомниш някои детайли. Понеже те нямат лице&lt;/p&gt;

&lt;p&gt;и тяхната душа е скрита, и техният плач&lt;/p&gt;

&lt;p&gt;е същият като смеха им,&lt;/p&gt;

&lt;p&gt;и тяхното мълчание и викове се издигат еднакво,&lt;/p&gt;

&lt;p&gt;и тяхната телесна топлина е между 36 и 40 градуса,&lt;/p&gt;

&lt;p&gt;и те нямат живот извън това тясно пространство,&lt;/p&gt;

&lt;p&gt;и те нямат никакво изображение, никакво подобие, никаква памет,&lt;/p&gt;

&lt;p&gt;и те имат хартиени чаши в деня си на радост,&lt;/p&gt;

&lt;p&gt;хартиени чаши, използвани еднократно.&lt;/p&gt;

&lt;p&gt;==&lt;/p&gt;

&lt;p&gt;Опитай се да запомниш някои детайли. Защото светът&lt;/p&gt;

&lt;p&gt;е изпълнен с хора, изтръгнати от съня им,&lt;/p&gt;

&lt;p&gt;без да има кой да поправи разкъсването,&lt;/p&gt;

&lt;p&gt;и за разлика от дивите зверове, те живеят&lt;/p&gt;

&lt;p&gt;всеки в самотната си бърлога, и умират&lt;/p&gt;

&lt;p&gt;заедно по фронтовете&lt;/p&gt;

&lt;p&gt;и в болниците.&lt;/p&gt;

&lt;p&gt;И земята ще погълне всички тях,&lt;/p&gt;

&lt;p&gt;и добрите, и злите, както последователите на Кора*,&lt;/p&gt;

&lt;p&gt;всички в бунта им срещу смъртта,&lt;/p&gt;

&lt;p&gt;с отворени до последния миг усти,&lt;/p&gt;

&lt;p&gt;които възхваляват и кълнат в един и същи&lt;/p&gt;

&lt;p&gt;вопъл. Опитай се, опитай се&lt;/p&gt;

&lt;p&gt;да запомниш някои детайли.&lt;/p&gt;

&lt;p&gt;==&lt;/p&gt;

&lt;p&gt;*Старозаветен герой&lt;/p&gt;
</description>
        <pubDate>Wed, 12 Feb 2020 00:00:00 +0000</pubDate>
        <link>/translations/2020/02/12/09-52-%D0%B9%D0%B5%D1%85%D1%83%D0%B4%D0%B0-%D0%B0%D0%BC%D0%B8%D1%85%D0%B0%D0%B9-%D0%BE%D0%BF%D0%B8%D1%82%D0%B0%D0%B9-%D1%81%D0%B5-%D0%B4%D0%B0-%D0%B7%D0%B0%D0%BF%D0%BE%D0%BC%D0%BD%D0%B8%D1%88-%D0%BD%D1%8F%D0%BA%D0%BE%D0%B8-%D0%B4%D0%B5%D1%82%D0%B0%D0%B9%D0%BB%D0%B8.html</link>
        <guid isPermaLink="true">/translations/2020/02/12/09-52-%D0%B9%D0%B5%D1%85%D1%83%D0%B4%D0%B0-%D0%B0%D0%BC%D0%B8%D1%85%D0%B0%D0%B9-%D0%BE%D0%BF%D0%B8%D1%82%D0%B0%D0%B9-%D1%81%D0%B5-%D0%B4%D0%B0-%D0%B7%D0%B0%D0%BF%D0%BE%D0%BC%D0%BD%D0%B8%D1%88-%D0%BD%D1%8F%D0%BA%D0%BE%D0%B8-%D0%B4%D0%B5%D1%82%D0%B0%D0%B9%D0%BB%D0%B8.html</guid>
        
        <category>Йехуда Амихай</category>
        
        <category>поезия</category>
        
        <category>превод</category>
        
        
        <category>translations</category>
        
      </item>
    
      <item>
        <title>Рецензия: &quot;Ти го каза&quot; - интимната история на Силвия Плат и Тед Хюз в неговата фикционална изповед</title>
        <description>&lt;p&gt;Има някаква особена ирония в това, че именно жена пише тази великолепна - и потенциално противоречива - книга. “Ти го каза” на Кони Палмен (изд. “Колибри”, 2020, превод Иглика Василева-ван дер Хайден) за първи път изобщо прави онова, което Тед Хюз не си позволява десетилетия наред след самоубийството на съпругата си Силвия Плат (с изключение на издадените месеци преди смъртта му Birthday Letters).&lt;/p&gt;

&lt;p&gt;==&lt;/p&gt;

&lt;p&gt;Под формата на изповед от първо лице единствено число нидерландската писателка дава посмъртно фикционален прозаичен глас на Хюз, за да разкаже най-после собствената версия на тази история. Историята на запознанството, брака и раздялата между двамата поети, чиято връзка - интелектуална, житейска, плътска - предизвиква въображението на куп автори, журналисти и изследователи през годините.&lt;/p&gt;

&lt;p&gt;==&lt;/p&gt;

&lt;p&gt;**“Нейното име е моето име. Нейната смърт е моята смърт” **&lt;/p&gt;

&lt;p&gt;==&lt;/p&gt;

&lt;p&gt;Като че ли в историята на Силвия и Тед човек е принуден непременно да вземе страна или поне мъничко да предпочита единия пред другия. По ирония на съдбата от личности, постигнали до голяма степен поетичната си същност в своя знаменателен съюз, двамата са се превърнали в контранаративи един за друг . Впрочем колкото е (не)справедливо да кажем, че Плат е съпругата на Хюз, толкова е валидно и обратното определение - че Хюз е съпругът на Плат.&lt;/p&gt;

&lt;p&gt;==&lt;/p&gt;

&lt;p&gt;Но тази книга е поет риск. Защото, мисля си, тя до голяма степен е предизвикателство - и то от жена - към войнстващите представителки на феминизма, превърнали посмъртно Силвия в своя мъченическа икона, към онези предимно жени, които демонизират Тед след смъртта й и го заклеймяват като садист, вампир, господар, убиец, тиранин, които периодично се опитват физически да изтрият името му от надгробния й камък, които бойкотират четенията му приживе и правят невъзможно всякакво разумно обяснение. В текста Кони Палмен определено позволява на Тед да избухне срещу всички тях.&lt;/p&gt;

&lt;p&gt;==&lt;/p&gt;

&lt;p&gt;**Да, в “Ти го каза” Кони Палмен говори от позицията на мъжа. **&lt;/p&gt;

&lt;p&gt;==&lt;/p&gt;

&lt;p&gt;В книгата Тед (моля в този текст да не се приема като реалния, а само като фикционалния) рядко нарича Силвия по име, а най-често пише за нея с притежателното и покровителственото “моята невеста” или “дете”, което само по себе си е способно да изкара агиографите на Силвия от нерви. Без да омаловажава ролята си в разпада на брака им и кончината й, Тед разширява максимално хоризонта от събития и предпоставки, довел до фаталната развръзка. С поетична чувственост, емоционален интензитет, интелигентност и искреност той се впуска в реминисценцията на тази напрегната като възел, но неделима връзка, за да постигне реабилитация - най-малкото като валиден говорител на собствения си живот. И без да пледира за прошка, той до голяма степен извинява - или обяснява - себе си.&lt;/p&gt;

&lt;p&gt;==&lt;/p&gt;

&lt;p&gt;Да започнем с това, че най-малкото Тед на Палмен рисува едно развитие на нещата, което като че ли е било неизбежно, предопределено от съдбата, прогнозирано от звездите и духовете, загатнато в толкова знаци и предупреждения в живота на двамата, а той силно се е осланял на окултното, на астрологията, на сънищата. Още от началото Тед знае, - и двамата “знаят” - че тази връзка ще е конфликт, борба, съревнование между партньори, игра на разрушение и съзидание. Този фатализъм като че ли сам по себе си оневинява Тед (въпреки че той се обвинява за провала си да се вслуша в него), като го превръща просто в екзекутора на една незаобиколима съдбовна воля. Така, както може да се твърди, че Юда е изпълнил онова, което никой друг не е пожелал - да се превърне в инструмента, довел до разпването - но и последвалото възкресение - на Христос. Именно от този момент в Евангелието идва и заглавието на романа “Ти го каза”:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“…прочее, Син Човеческий отива, както е писано за Него; но горко на оня човек, чрез когото Син Човеческий ще се предаде; добре щеше да бъде за тоя човек, ако не бе се родил.&lt;/em&gt;\
&lt;em&gt;25. А Иуда, който Го предаде, отговори и рече: да не съм аз, Рави? Иисус му отговори: ти (го) каза.” Матей 26&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**“Ти каза” е решаващо, защото в история като тази гледната точка е всичко **&lt;/p&gt;

&lt;p&gt;==&lt;/p&gt;

&lt;p&gt;и тя никога не би могла да бъде абсолютна. Може да се спори дали дори и тази книга не е посегателство към автентичната истина заради опита си да пренапише онова, до което никога няма да имаме достъп. Както това са правили орди от свидетели, апологети и отрицатели, близки и далечни на семейство Хюз.&lt;/p&gt;

&lt;p&gt;==&lt;/p&gt;

&lt;p&gt;Реабилитацията на Тед, за която споменах - заслужена или не - е поддържана и от начина, по който в продължение на разказа е обрисувана самата Силвия. Няма как да сме очаквали друго. Без това да му е заявено директно, у читателя се наслагва убеждението, че животът с нея е ежедневно предизвикателство, както при отглеждането на любимо, но проблемно дете, обречена битка с непобедим съперник - смъртта, към която, както той не пропуска да повтори десетки пъти, невестата му изпитва ослепително и неудържимо привличане, съчетано с яростен страх.&lt;/p&gt;

&lt;p&gt;==&lt;/p&gt;

&lt;p&gt;Освен като блестяща и очарователна, интелектуално забележителна, будна и амбициозна, Силвия е описана като чуплива и уязвима, ревнива и истерична, депресивна и измъчвана от демони и детски травми (връзката с майката и бащата, предишния опит за самоубийство), несигурна и нестабилна, способна на ярост и разрушение - състояния, от които по свидетелствата му той до края се е опитвал да я изтръгва. Които са трудни за понасяне и изискват себеотрицание, посвещаване, дори мъченичество. Тед е представен като човек загубил битката за любимата си, както се губи битка с рака, останал й - въпреки изневярата - верен по свой собствен начин.&lt;/p&gt;

&lt;p&gt;==&lt;/p&gt;

&lt;p&gt;В романа се набляга доста на отношенията на Силвия с майка й и връзката с мъртвия й баща, който непрекъснато я “вика” - дотам, че Тед да си обясни самоубийството й като разплата затова, “че се чувства собственост на един покровителстващ я матриархат, че живее в перманентно състояние на вина и трябва да изкупи тази вина с успешния си живот”. Той дори я обвинява в егоизъм - че в отчаянието си не е помислила за хората, зависещи от нейния живот: децата, той.&lt;/p&gt;

&lt;p&gt;==&lt;/p&gt;

&lt;p&gt;**“Плат е най-големият ми съперник, всемогъщ чрез отсъствието в смъртта.” **&lt;/p&gt;

&lt;p&gt;==&lt;/p&gt;

&lt;p&gt;Хюз на Палмен също така от една страна признава огромното литературно влияние, което са имали един над друг, благодарен за намесата й в издаването на първата му стихосбирка, но като че ли много повече съзнаващ собствената си роля в отглеждането на нейния автентичен глас. От друга обаче й отправя и критики: &lt;em&gt;“Трябваше да се преборя с чувството, че тя опорочаваше с меркантилния си дух чистотата на моята любов към поезията”.&lt;/em&gt; Тед говори за нейната обсебеност от пазарния измерител на успеха, по един типично американски начин, за претенциозния формализъм, абстрактност и изкуствена изпипаност на ранните й творби, за това, че е лишена от фантазия и разчита на речника, че е откъсната от собствената си същност, а същевременно творчеството й до голяма степен е зависимо от собствената й личност и е привързано към травмите й.&lt;/p&gt;

&lt;p&gt;==&lt;/p&gt;

&lt;p&gt;**Не можем в крайна сметка да не застанем като читатели срещу неизбежната морална дилема: **&lt;/p&gt;

&lt;p&gt;==&lt;/p&gt;

&lt;p&gt;нима не е истина, че именно изоставянето на Силвия не изтръгва от нея онзи мощен, отмъстителен, страховит глас, белязал успеха й посмъртно. Именно Тед - въпреки че е можел и да не го направи - издава оставените от нея, буквално в наследство, стихове, които я правят икона. Впрочем към края на живота си, особено с издаването на Birthday Letters, Хюз по ирония на съдбата сам опровергава идеята за “ограниченията на биографичното” в поезията и възприема силно личен глас.&lt;/p&gt;

&lt;p&gt;==&lt;/p&gt;

&lt;p&gt;Книгата е изпъстрена с есеистични пасажи и литературни разсъждения за творчеството и таланта, ролята на митовете и архетипите в поезията (която ранният Тед смята, че трябва да бъде възможно най-абстрактна, универсална), за корените на творческия глас и близостта до животинското в себе си, за неприязънта към пазарната и еснафската страна на литературния живот за сметка на духовното уединение, за връзката между поетичния и реалния аз. За Тед, както го е описала Палмен, славата и успехът са потискащо изискване към свободния творчески дух, за Силвия - ултимативна цел, измерител на таланта й.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;“Творческата мощ на един писател се познава по куража, с който той е дръзнал да скочи в бездната”&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, наративът в романа се движи строго по онова, което много пъти сме чели и знаем за двамата - от биографии, документални филми, дневници, писма и самата им поезия. Кони Палмен си измисля малко, що се отнася до фактите, но им придава необикновена светлина. Някои биха спорили дали тази изповед се доближава до стилистиката на Хюз и неговата поезия, ала подобно възприятие - макар и измеримо - си остава субективно. Ако се абстрахираме от претенциите за историчност и достоверност, то резултатът е един красив, вълнуващ, трогателен разказ.&lt;/p&gt;

&lt;p&gt;==&lt;/p&gt;

&lt;p&gt;И въпреки всичко казано по-нагоре, “Ти го каза” (която може да се чете и като самоапология) все пак е изповедта на един пречупен, дълбоко страдащ, покрусен мъж, загубил любовта на живота си и майката на децата си. Всичко последвало друго - жени и бракове, които в края на книгата Тед набързо споменава, е само кратка бележка под линия на този изумителен съюз, който, бидейки любов, трябва да е риск, дори ако заплашва да ни погълне. &lt;em&gt;“Беше жестоко, причинихме си болка. Беше истинско”.&lt;/em&gt; Истински препоръчвам тази книга не само на почитателите на Силвия Плат и Тед Хюз, но и на ония, които просто искат да прочетат една разтърсваща любовна история.&lt;/p&gt;
</description>
        <pubDate>Tue, 11 Feb 2020 00:00:00 +0000</pubDate>
        <link>/bookreviews/2020/02/11/11-37-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%B8-%D0%B3%D0%BE-%D0%BA%D0%B0%D0%B7%D0%B0-%D0%B8%D0%BD%D1%82%D0%B8%D0%BC%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B8-%D1%82%D0%B5%D0%B4-%D1%85%D1%8E%D0%B7-%D0%B2-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%84%D0%B8%D0%BA%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4.html</link>
        <guid isPermaLink="true">/bookreviews/2020/02/11/11-37-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%B8-%D0%B3%D0%BE-%D0%BA%D0%B0%D0%B7%D0%B0-%D0%B8%D0%BD%D1%82%D0%B8%D0%BC%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B8-%D1%82%D0%B5%D0%B4-%D1%85%D1%8E%D0%B7-%D0%B2-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%84%D0%B8%D0%BA%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4.html</guid>
        
        <category>Кони Палмен</category>
        
        <category>ти го каза</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
  </channel>
</rss>

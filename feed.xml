<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Tue, 24 Mar 2020 15:44:56 +0000</pubDate>
    <lastBuildDate>Tue, 24 Mar 2020 15:44:56 +0000</lastBuildDate>
    <generator>Jekyll v3.8.6</generator>
    
      <item>
        <title>(Корона от книги) Мария Донева: Чувствам като в неталантливо преразказан роман на Тери Пратчет</title>
        <description>&lt;p&gt;&lt;em&gt;Интервюта по време на социална карантина. Мнозина от нас в момента не могат да се съсредоточат върху четенето и писането - затова пък охолно поглъщат всяка информация за корона емидемията. Затова реших да дам думата на писателите и издателите, които да ви разкажат как се справят с изолацията и новините, какво четат и какво препоръчват да (пре)прочетем точно в този момент, и най-важното - как виждат света след днес. Следете техните послания в рубриката &lt;strong&gt;“Корона от книги”&lt;/strong&gt;. Бъдете здрави и пазете останалите! Ще се видим отново!&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Светът от вчера е различен от този днес? Къде виждате основно разликата?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Може би ще прозвучи несериозно, но се чувствам като в неталантливо преразказан роман на Тери Пратчет. Боговете хвърлят зарове, правят дребни залози (10 – 100 – 1 000 000 човешки живота), играят, а човечетата усърдно тичат по игралното поле, прикриват се в кукленските си къщички, притаяват се, после пак тичат. В общата картина отделният човешки живот е подвластен на безразлични към него сили.&lt;/p&gt;

&lt;p&gt;==&lt;/p&gt;

&lt;p&gt;В собствения си личен свят обаче ние сме значими и е важно точно така да се отнасяме един към друг. Аз гледам родителите си, с които живея, слушам гласовете на любими хора по телефона, взирам се в снимките и в думите, които пишат, и дъхът ми секва от вълнение. Вие сте най-важното.&lt;/p&gt;

&lt;p&gt;==&lt;/p&gt;

&lt;p&gt;Това не е ново чувство за мен, но сега, в тишината, с много по-малко движение и вихрушки от излишни подробности, то звънва високо и ясно. Наред с всички съсипни, тревоги и страхове, бих искала точно това чувство да остане. Чиста обич и възхищение към човека. Дано водите на Венеция, въздухът на Пекин и любовта ни един към друг останат така чисти и след края на поредния край на света.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Следите ли актуалната информация около корона епидемията или?… Как според вас се отразява предозирането с информация и какъв е съветът ви за ориентиране в този океан?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Татко ми следи новините с упоение. На мен вече ми е непоносимо. Не съм компетентна да оценя общата ситуация, не съм нито лекар, нито политик. Нямам предложения. Информацията, която ме залива, ми е нова, не съм я осмислила, мога само да я повтарям папагалски. Голяма част от разговорите, които чувам, се състоят от рецитиране на чутото – каква полза?&lt;/p&gt;

&lt;p&gt;==&lt;/p&gt;

&lt;p&gt;Затова спазвам въведените правила и вече не се опитвам да се задълбоча – всички заповеди и открития са предпоследни. С всички сили се хвърлям в онова, което поне малко зависи от мен. Животът ще продължи и след карантината и ние всички ще бъдем нужни с това, в което сме добри.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Как точно преминава вашата социална “карантина” у дома?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Мама, татко и аз. Татко пуска телевизора, майка го спира. Правим гимнастика на закрито. Снощи с майка танцувахме заедно с индийската армия, която показва как да си мием ръцете. Аз поех готвенето. Открих чудото на пащърнака. Купих случайно някакви грозни бели моркови, това било пащърнак, прави супата ароматна по чисто нов, деликатно сладък начин. Ходя до аптеката и до магазина. Тази сутрин гледах няколко минути пчелите: така се блъскат по цветовете на сливата, че листа хвърчат! Плача по няколко пъти на ден.&lt;/p&gt;

&lt;p&gt;==&lt;/p&gt;

&lt;p&gt;Сетих се, че сега са Великденските пости. Вкъщи не постим по здравословни причини, а също и защото това не е точно моето нещо, но карантината е вид пост. Лишаваме се от допир, от цял куп почтени и развратни земни удоволствия. Правим го, защото така е наредено, но знаете ли, можем да го правим и доброволно и дори радостно, защото така искаме, защото искаме да помогнем и да се спасим. Едни и същи обстоятелства могат да ни смажат със страх, могат и да ни пречистят и да ни извисят с радост и споделяне, и солидарност.&lt;/p&gt;

&lt;p&gt;==&lt;/p&gt;

&lt;p&gt;Може тази болест да е нашият шанс да се смирим, да спрем да се плискаме. Както Канале Гранде не е толкова безнадеждно мръсен, ами витлата вдигат тинята от дъното и го размътват, така и нашите души са размътени от блъскане в собствените ни брегове. Може да се избистрят. Може би е възможно да намерим мир.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Успявате ли да настроите ума си на вълна четене или писане и кои са заглавията, които ви съпътстват тези дни?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да! От Нова година насам се върнах към четенето. Преди това много шиех, разни играчки, с часове, и се оказа, че съм отвикнала да чета. Първо трябваше да си го наложа насила, но след няколко дни все по-малко се разсейвах и вече отново потъвам в книгите с онова удоволствие, което бях забравила.&lt;/p&gt;

&lt;p&gt;==&lt;/p&gt;

&lt;p&gt;Имам купчина книги, които искам да прочета незабавно. Даже вече са две купчини, защото тя падна и се срути. Имам и за четене, и за препрочитане. Запасена съм. Направо се напрягам, като си представя, че един ден ще прекратят карантината и ще ми развалят сладкото усамотение.&lt;/p&gt;

&lt;p&gt;==&lt;/p&gt;

&lt;p&gt;В момента препрочитам „Понеделник започва в събота” и много ме влече да подхвана томовете на братя Стругацки. Обаче какво ще кажат – гледам гръбчетата на книгите пред себе си и преписвам имена – Елена Феранте, Булгаков, Зюсак, Туве Янсон, Казандзакис, Стивън Фрай и Рей Бредбъри? Чакат, хората. Като в песента за истината: „И очаква моят поглед самотата й да спре.” Какъв разкош. Прекрасно е.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А кое заглавие бихте препоръчали на читателите като актуално за четене или препрочитане точно в този момент?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Каквото обичате. Каквото ще ви даде сили. Каквото ви лекува душата. Това, което ще ви помогне да поплачете, ако ви се плаче. Това, което ще ви разведри. Това, което ще хвърли гориво в пещта на ума, нека работи. Това книгите го могат.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Каква е прогнозата ви за развитието на днешната ситуация и каква - за утрешния свят? Кое в него ще е друго и кое ще се повтори?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Епидемията ще свърши рано или късно. Ще се преброим. После ще продължим да работим, каквато ни е работата. Да обичаме, когото обичаме. Да израстваме, да се смаляваме, да се спасяваме взаимно. Такава е играта.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кое е най-важното, което трябва да запазим днес?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Достойнството и нежността си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ако трябва да отправите послание, какво ще е то?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нека да не похабяваме този специален момент, който преживяваме сега. Да не пропилеем възможността да научим нещо ново. Все нещо добро ще излезе от цялата тази мъка.&lt;/p&gt;
</description>
        <pubDate>Tue, 24 Mar 2020 00:00:00 +0000</pubDate>
        <link>/corona/2020/03/24/11-10-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%BC%D0%B0%D1%80%D0%B8%D1%8F-%D0%B4%D0%BE%D0%BD%D0%B5%D0%B2%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC-%D0%BA%D0%B0%D1%82%D0%BE-%D0%B2-%D0%BD%D0%B5%D1%82%D0%B0%D0%BB%D0%B0%D0%BD%D1%82%D0%BB%D0%B8%D0%B2%D0%BE-%D0%BF%D1%80%D0%B5%D1%80%D0%B0%D0%B7%D0%BA%D0%B0%D0%B7%D0%B0%D0%BD-%D1%80%D0%BE%D0%BC%D0%B0%D0%BD-%D0%BD%D0%B0-%D1%82%D0%B5%D1%80%D0%B8-%D0%BF%D1%80%D0%B0%D1%82%D1%87%D0%B5%D1%82.html</link>
        <guid isPermaLink="true">/corona/2020/03/24/11-10-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%BC%D0%B0%D1%80%D0%B8%D1%8F-%D0%B4%D0%BE%D0%BD%D0%B5%D0%B2%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC-%D0%BA%D0%B0%D1%82%D0%BE-%D0%B2-%D0%BD%D0%B5%D1%82%D0%B0%D0%BB%D0%B0%D0%BD%D1%82%D0%BB%D0%B8%D0%B2%D0%BE-%D0%BF%D1%80%D0%B5%D1%80%D0%B0%D0%B7%D0%BA%D0%B0%D0%B7%D0%B0%D0%BD-%D1%80%D0%BE%D0%BC%D0%B0%D0%BD-%D0%BD%D0%B0-%D1%82%D0%B5%D1%80%D0%B8-%D0%BF%D1%80%D0%B0%D1%82%D1%87%D0%B5%D1%82.html</guid>
        
        <category>Мария Донева</category>
        
        <category>корона от книги</category>
        
        <category>корона</category>
        
        <category>интервю</category>
        
        
        <category>corona</category>
        
      </item>
    
      <item>
        <title>&quot;Ловци на пеперуди&quot; от Константин Петров - разкази за крехкия човек срещу неизбежното</title>
        <description>&lt;p&gt;Здравословният, и донякъде старомоден, реализъм на този сборник, с неговите кротки човешки истории, успя да ме разсее и да ми донесе нормалност в момент, в който съзнанието ми е неспособно да се съсредоточи върху друго освен информационната истерия покрай корона вируса. Вероятно това само по себе си е някаква атестация, най-малкото за уютна четивност. Още повече, че много от разказите тук са от моя предпочитан тип - тези, в “които уж нищо не се случва”.&lt;/p&gt;

&lt;p&gt;==&lt;/p&gt;

&lt;p&gt;“Ловци на пеперуди” (Жанет 45, 2019) на Константин Петров събира 14 разказа в три цикъла - “Лесидренски истории”, “Малки истории” и “Истории за пясъчни лилии”, които носят по нещо от почерка на някои от класическите български разказвачи. Може би последната подобна книга, която четох, бе “Тази вечер нищо не е случайно” на Палми Ранчев.&lt;/p&gt;

&lt;p&gt;==&lt;/p&gt;

&lt;p&gt;Най-честият разказвач в “Ловци на пеперуди” е самият автор и затова сборникът има автобиографичен привкус - той се усеща дори когато авторът избира да се скрие зад герой в трето лице. Разказвачът Константин Петров подхожда към себе си с искреност и самоирония и същевременно с емпатия и липса на осъдителност към останалите герои, често проявления на “малкия човек” - селяни, рибари, проститутки, пияници, таксиметрови шофьори, бездомници. Впрочем този сборник може да се чете и като един разпокъсан роман, споен от присъствието на автора си, тъй като много от историите са свързани.&lt;/p&gt;

&lt;p&gt;==&lt;/p&gt;

&lt;p&gt;Константин Петров има специфичен почерк, включително в чисто графичен смисъл. Средната дължина на един негов абзац е… едно изречение. Изреченията са телеграфни, почти репортерски или може би по-точното е сценографски, каквато е и професията на автора, определено оставила отзвук в писането му, в начина, по който просто и реалистично предава сцените и диалозите. Подобно писане създава ритъм, с чиято леснота парадоксално трябва да се свикне. Отчитам като редакторски пропуск факта, че с използването на удивителни и многоточия след всяко н-то изречение в сборника определено се е прекалило. Смятам ги за прийом на начинаещия и неопитен писател, което Константин Петров определено не (бива да) е. Някои от самите разкази представляват само един единствен спомен или сцена и по-скоро наподобяват авторови бележки. Понякога следващият разказ се явява като продължение или предистория.&lt;/p&gt;

&lt;p&gt;==&lt;/p&gt;

&lt;p&gt;Чувството, с което останах самата аз след прочита, е на носталгия и на смирена и всепроникваща меланхолия. И макар че не мога да споделя абсолютния възторг на Митко Новков, който е и редактор на книгата, съм съгласна с това, което той нарича “тиха кротост на говоренето” при Константин Петров. За мен в него има и меко чешитство, и грубовато добродушие, и някаква много подмолна поетичност, и отказ от поуки и заключения. Понякога ключът към даден разказ се оказва един жест, помръдване, звук, нелогично хрумване и постъпка, отказ от действие, примирение…&lt;/p&gt;

&lt;p&gt;==&lt;/p&gt;

&lt;p&gt;В повечето от историите различавам общ мотив - а именно неспокойствието на обикновения човек и срещата му с неизбежното. Това може да е старостта, която идва да разкъса самотната кака Пена, или водата, която идва да потопи долината в планиран язовир и да покрие вечността на каменните къщи, или котката, която изяжда мистериозната птица, метафора на неуловимото вдъхновение, или невидимите цигани катунари, убили една от деветте кози, които са като дъщери на Дочо, или неясната диагноза, която героят очаква от лекаря, или непознатият любовник на жената на шофьора, или фалитът и бедността, които ни застигат, или настъплението на безвластните строежи към красивите дюни, обсипани с пясъчни лилии.&lt;/p&gt;

&lt;p&gt;==&lt;/p&gt;

&lt;p&gt;Пред неумолимия ход на тези обстоятелства човекът е крехко същество. И също като чудната птица е просто храна за природата или като паяка е строител на конструкция, която неведоми за него сили в миг могат да отнесат. Константин Петров пише за онова, което ни се изплъзва, подобно на красивите пеперуди; той очертава крехкостта на абстрактното и неопределимото срещу баналното и битовото (класическата музика, която слуша баща му, срещу цвъртящите кюфтета на майка му), но също така и миговете на постигнат смисъл, миниатюрно чудо или тържество (като циганката, на която героя за първи път в живота показва морето, или китарата, която друг купува на дъщеря си с парите от развода). Или спомена за любовта на младостта в един дъждовен Созопол от 70-те - топла въпреки неудобствата и студения чаршаф. Всеки, който е спал (и правил любов) на две легла, събрани в едно, както е във въпросния разказ, знае за какво говоря (“Ръбовете на двете легла ме убиват ужасно и утре целият ще съм схванат. Но не ми пука”).&lt;/p&gt;

&lt;p&gt;==&lt;/p&gt;

&lt;p&gt;Любимият ми цикъл в този сборник е селският, лесидренският. Разказите в него са като че ли най-фино философски и най-издържани, докато лично за мен другите, градските, имат по-банални и на места не съвсем овладени сюжети. Авторът разказва, че е прекарал година край езерото (всъщност язовир) в каравана, където е срещнал и героите си такива, каквито ги е и обикнал и представил в лесидренския цикъл. В останалите често се пренасяме в Созопол и до морето, което в тези разкази е желание и цел на пътуването, пристан за копнежа.&lt;/p&gt;

&lt;p&gt;==&lt;/p&gt;

&lt;p&gt;В заключение, макар и оценката ми за тази книга да не е напълно еднозначна и тя да не е пример за категорична оригиналност, препоръчвам тези разкази, ако искате да се усетите отнесен от безвремие, меланхолия и носталгия. Точно в този момент за мен това се оказа изключително благотворно.&lt;/p&gt;
</description>
        <pubDate>Mon, 23 Mar 2020 00:00:00 +0000</pubDate>
        <link>/bookreviews/2020/03/23/12-06-%D0%BB%D0%BE%D0%B2%D1%86%D0%B8-%D0%BD%D0%B0-%D0%BF%D0%B5%D0%BF%D0%B5%D1%80%D1%83%D0%B4%D0%B8-%D0%BE%D1%82-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BA%D1%80%D0%B5%D1%85%D0%BA%D0%B8%D1%8F-%D1%87%D0%BE%D0%B2%D0%B5%D0%BA-%D1%81%D1%80%D0%B5%D1%89%D1%83-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%BE%D1%82%D0%BE.html</link>
        <guid isPermaLink="true">/bookreviews/2020/03/23/12-06-%D0%BB%D0%BE%D0%B2%D1%86%D0%B8-%D0%BD%D0%B0-%D0%BF%D0%B5%D0%BF%D0%B5%D1%80%D1%83%D0%B4%D0%B8-%D0%BE%D1%82-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BA%D1%80%D0%B5%D1%85%D0%BA%D0%B8%D1%8F-%D1%87%D0%BE%D0%B2%D0%B5%D0%BA-%D1%81%D1%80%D0%B5%D1%89%D1%83-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%BE%D1%82%D0%BE.html</guid>
        
        <category>Константин Петров</category>
        
        <category>ловци на пеперуди</category>
        
        <category>разкази</category>
        
        <category>Жанет 45</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>(Корона от книги) Николай Терзийски: Има нещо хубаво в тази изолация - у дома съм с любимите си хора</title>
        <description>&lt;p&gt;_Интервюта по време на социална карантина. Мнозина от нас в момента не могат да се съсредоточат върху четенето и писането - затова пък охолно поглъщат всяка информация за корона емидемията. Затова реших да дам думата на писателите и издателите, които да ви разкажат как се справят с изолацията и новините, какво четат и какво препоръчват да (пре)прочетем точно в този момент, и най-важното - как виждат света след днес. Следете техните послания в рубриката &lt;strong&gt;“Корона от книги”&lt;/strong&gt;. Бъдете здрави и пазете останалите! Ще се видим отново! _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Николай Терзийски&lt;/strong&gt; е автор на романите “Отлъчване” и “Хроники на неведомото” (изд. Жанет 45). Ето интервюто с него:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Светът от вчера е различен от този днес? Къде виждате основно разликата?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ние, хората, сме различни. Което означава, че и светът се е променил. Вероятно това важи и за всеки друг ден, месец и година – в различна степен ние ставаме други и светът става друг. Но при подобни глобални сътресения, които засягат милиони, промяната е много по-драстична и по-осезаема. Днес тя идва от страха. От смирението у едни и от паниката на други. От хладната и цинична арогантност на едни и самодисциплината на други. Или от всичко едновременно. Утре и ние, и светът ще бъдем още по-различни. Надявам се тази епидемия да доведе до катарзис. Да си докажем едни на други, че можем да преодолеем една опасност - с колкото се може по-малко загубени човешки животи. Да я преодолеем, защото сме заедно. И мислим за другия.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Следите ли актуалната информация около корона епидемията? Как според вас се отразява предозирането с информация и какъв е съветът ви за ориентиране в този океан?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Информирам се детайлно за ситуацията всяка сутрин и всяка вечер – от това, което казват хората, които се борят с епидемията. Следя мненията на лекари и специалисти, на които вярвам - включително и публикациите на личния ми лекар в социалните мрежи. Стремя се да не чета останалите странични мнения, спорове и спекулации. Или, когато стигнат до мен, да ги подлагам на съмнение, анализ и оценка. Защото океанът от всевъзможни теории и информации може да доведе единствено до паника.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Как преминава вашата социална “карантина” у дома?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Има нещо хубаво в тази изолация. У дома съм с любимите си хора. Аз и съпругата ми работим. Дъщеря ми учи - учителката им преподава всяка сутрин през интернет, изпитва ги, дава им домашни. Готвим си домашна храна и винаги сядаме на масата заедно. Не помня някога да сме прекарвали толкова дни заедно, а аз съм най-щастлив в компанията на най-близките си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Успявате ли да настроите ума си на вълна четене или писане и кои са заглавията, които ви съпътстват тези дни?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Аз винаги чета много, така че няма кой знае каква разлика в това отношение. Прочетох няколко книги на Здравка Евтимова, от които любима ми е „Една и съща река“. Четох още Марсел Пруст, Жозе Сарамаго, Деян Енев, Филип Джиан, Херман Кох, стигнах и до първата книга на любимия ми Мураками. Що се отнася до писането - в момента съм в процес на избистряне на идея, от която би могло да излезе нещо. Надявам се.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А кое заглавие бихте препоръчали на читателите като актуално за четене/препрочитане точно в този момент?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не смятам, че има точно заглавие за момента. Бих предложил да препрочетат някоя от любимите си книги. Или нещо от най-предпочитаните си автори. Защо не и някоя дебела книга, която дълго са отлагали. Но не мисля, че трябва в момента всички да четем “Сблъсък” на Стивън Кинг, “Слепота” на Сарамаго или “Чумата” на Камю. Напротив - романите са чудесен начин да освободим съзнанието си от паниката за няколко часа.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Каква е прогнозата ви за развитието на днешната ситуация и каква - за утрешния свят? Кое в него ще е друго и кое ще се повтори?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нямам прогноза. Имам надежда. Че ще покажем дисциплина и ще се справим. Че ще успеем да опазим майките и бащите си. А после, когато си спомняме как сме стояли с дни изолирани в домовете си, може би ще започнем да гледаме на живота по нов начин. Прекалено оптимистично звучи, да, но това е надеждата ми. А днес трябва да споделяме надеждите си повече от всеки друг път, защото мрачните прогнози едва ли ще ни помогнат да спазваме правилата, които тази ситуация налага.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кое е най-важното, което трябва да запазим днес?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Обичта към другия.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ако трябва да отправите послание, какво ще е то?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Посланието е ясно за всички. Бъдете отговорни към родителите си. Помислете, че някой ден децата ви ще направят за вас това, което вие днес правите за майките и бащите си. А на онези, които обясняват как жестоката самотна смърт на хиляди възрастни хора ще доведе до облекчение на пенсионната система и до рязък ентусиазъм и подем, бих им отговорил с текста на една българска народна песен, която разказва за децата, обърнали се срещу своите родители:&lt;/p&gt;

&lt;p&gt;==&lt;/p&gt;

&lt;p&gt;Де се е чуло видело&lt;/p&gt;

&lt;p&gt;син баща вързан да води,&lt;/p&gt;

&lt;p&gt;син баща вързан да води&lt;/p&gt;

&lt;p&gt;на града да гой продава.&lt;/p&gt;

&lt;p&gt;==&lt;/p&gt;

&lt;p&gt;Вървели що са вървели,&lt;/p&gt;

&lt;p&gt;стигнали гора зелена,&lt;/p&gt;

&lt;p&gt;стигнали гора зелена,&lt;/p&gt;

&lt;p&gt;нашли са вода студена.&lt;/p&gt;

&lt;p&gt;==&lt;/p&gt;

&lt;p&gt;Отпусни, синко, синджира,&lt;/p&gt;

&lt;p&gt;с водица да сай напия,&lt;/p&gt;

&lt;p&gt;с водица да сай напия,&lt;/p&gt;

&lt;p&gt;после продай ма, продаде.&lt;/p&gt;

&lt;p&gt;==&lt;/p&gt;

&lt;p&gt;После кога ма продадеш,&lt;/p&gt;

&lt;p&gt;парици да сай насбереш,&lt;/p&gt;

&lt;p&gt;парици да сай насбереш,&lt;/p&gt;

&lt;p&gt;убава челяд да гльодаш.&lt;/p&gt;

&lt;p&gt;==&lt;/p&gt;

&lt;p&gt;Убава челяд да гльодаш&lt;/p&gt;

&lt;p&gt;и тебей да та продадат.&lt;/p&gt;
</description>
        <pubDate>Sat, 21 Mar 2020 00:00:00 +0000</pubDate>
        <link>/corona/2020/03/21/12-02-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B8%D0%BC%D0%B0-%D0%BD%D0%B5%D1%89%D0%BE-%D1%85%D1%83%D0%B1%D0%B0%D0%B2%D0%BE-%D0%B2-%D1%82%D0%B0%D0%B7%D0%B8-%D0%B8%D0%B7%D0%BE%D0%BB%D0%B0%D1%86%D0%B8%D1%8F-%D1%83-%D0%B4%D0%BE%D0%BC%D0%B0-%D1%81%D1%8A%D0%BC-%D1%81-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D1%81%D0%B8-%D1%85%D0%BE%D1%80%D0%B0.html</link>
        <guid isPermaLink="true">/corona/2020/03/21/12-02-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B8%D0%BC%D0%B0-%D0%BD%D0%B5%D1%89%D0%BE-%D1%85%D1%83%D0%B1%D0%B0%D0%B2%D0%BE-%D0%B2-%D1%82%D0%B0%D0%B7%D0%B8-%D0%B8%D0%B7%D0%BE%D0%BB%D0%B0%D1%86%D0%B8%D1%8F-%D1%83-%D0%B4%D0%BE%D0%BC%D0%B0-%D1%81%D1%8A%D0%BC-%D1%81-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D1%81%D0%B8-%D1%85%D0%BE%D1%80%D0%B0.html</guid>
        
        <category>Николай Терзийски</category>
        
        <category>корона</category>
        
        <category>корона от книги</category>
        
        <category>интервю</category>
        
        
        <category>corona</category>
        
      </item>
    
      <item>
        <title>Обитатели с известни имена на творци в &quot;Кварталът&quot; от португалския писател Гонсало М. Тавареш (и ОТКЪС)</title>
        <description>&lt;p&gt;През март в поредицата „Модерна европейска проза“ на издателство „Ерго“ излиза „Кварталът“ от португалския писател Гонсало М. Тавареш. Забавното и мъдро издание е богато илюстрирано от Рашел Кайано.&lt;/p&gt;

&lt;p&gt;==&lt;/p&gt;

&lt;p&gt;В „Кварталът“ засега са представени десет обитатели, но амбициозният проект на автора предвижда да станат четирийсет. Всички носят имената на известни творци – Пол Валери, Анри Мишо, Бертолт Брехт, Роберто Хуарос, Карл Краус, Итало Калвино, Роберт Валзер, Анри Бретон, Емануел Сведенборг и Томас Елиът.&lt;/p&gt;

&lt;p&gt;==&lt;/p&gt;

&lt;p&gt;С препратки към стила, умонастроенията и поведението на реалните им съименници Гонсало М. Тавареш изразява с хумор и ирония, понякога горчива, своето виждане за парадоксите и абсурда в съвременния свят. Множеството интертекстуални връзки и алюзии доставят допълнително удоволствие при внимателно четене на привидно леките и забавни повествования. „Също като селото на Астерикс кварталът е място, където се прави опит за отпор срещу навлизането на варварството“, казва авторът.&lt;/p&gt;

&lt;p&gt;==&lt;/p&gt;

&lt;p&gt;Гонсало М. Тавареш (р. 1970 в Луанда, Ангола), философ по образование и преподавател по теория на науката в Лисабонския университет, е един от най-талантливите и оригинални съвременни португалски писатели. Негови произведения са преведени на повече от 30 езика и се представят в различни страни с театрални постановки, радиопиеси, късометражни филми, архитектурни проекти, научни изследвания.&lt;/p&gt;

&lt;p&gt;==&lt;/p&gt;

&lt;p&gt;Носител е на множество национални, чуждестранни и международни награди. Името му често се споменава като бъдещия Нобелов лауреат за Португалия след Жозе Сарамаго. Самият Сарамаго казва на шега: „Толкова млад човек няма право да пише тъй добре; иде ти да го напляскаш!“. Богатото му творчество обхваща романи, разкази, пиеси, поезия, есеистика. У нас е преведен романът му „Пътуване до Индия“ (Колибри, С., 2016).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Шапка&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Господин Валери беше разсеян. Не възприемаше жената като шапка, както се случваше с някои хора, но възприемаше косата си като шапка.&lt;/p&gt;

&lt;p&gt;==&lt;/p&gt;

&lt;p&gt;Представата на господин Валери беше, че винаги ходи с шапка, но това не беше вярно.&lt;/p&gt;

&lt;p&gt;==&lt;/p&gt;

&lt;p&gt;Минеше ли покрай дама, господин Валери имаше навик от любезност да вдигне леко косата от челото си, мислейки я за шапка. Дамите отвръщаха мислено с широка усмивка на тази разсеяност, но благодаряха за вниманието.&lt;/p&gt;

&lt;p&gt;==&lt;/p&gt;

&lt;p&gt;От страх да не става за смях господин Валери взе предпазни мерки и преди да излезе от къщи, нахлузваше до дъно бомбето си, за да е сигурен, че е на главата му.&lt;/p&gt;

&lt;p&gt;==&lt;/p&gt;

&lt;p&gt;Господин Валери дори нарисува шапката и главата си отзад, както и отпред.&lt;/p&gt;

&lt;p&gt;==&lt;/p&gt;

&lt;p&gt;Господин Валери така нахлупваше шапката на главата си, че сега много трудно успяваше да я свали.&lt;/p&gt;

&lt;p&gt;==&lt;/p&gt;

&lt;p&gt;Когато на улицата някоя дама минеше покрай господин Валери, той се мъчеше с две ръце да понадигне шапката, но не успяваше.&lt;/p&gt;

&lt;p&gt;==&lt;/p&gt;

&lt;p&gt;Дамите продължаваха по пътя си и с крайчеца на окото си виждаха как господин Валери се поти с пламнало лице от раздразнение и с ръце от двете страни дърпа нагоре шапката, както се вади трудна тапа от бутилка. Тъй като не можеха да изчакат края на действието на господин Валери, което понякога отнемаше дълги минути, дамите се отдалечаваха още преди да видят развръзката.&lt;/p&gt;

&lt;p&gt;==&lt;/p&gt;

&lt;p&gt;И така господин Валери понякога минаваше за невъзпитан, което беше несправедливо.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Поетите&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;На огромна опашка, извила се вече зад ъгъла на следващата пресечка, поетите използват времето, докато чакат, за да попълнят грижливо формуляра.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Часовникът&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Господин Хуарос замисли часовник, който вместо времето да показва пространството. Часовник, чиято голяма стрелка да посочва на картата точното местоположение на човека в даден момент.&lt;/p&gt;

&lt;p&gt;==&lt;/p&gt;

&lt;p&gt;– Ами малката стрелка? Какво показва? – попита жена му.&lt;/p&gt;

&lt;p&gt;==&lt;/p&gt;

&lt;p&gt;– Местонахождението на Бог – отвърна господин Хуарос.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Домашният любимец на Калвино&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Сутрин Калвино отиваше в кухнята да нахрани Поемата. Животинката изяждаше всичко: никоя храна не ѝ се струваше неприятна или необичайна и всичко възприемаше като храна.&lt;/p&gt;

&lt;p&gt;==&lt;/p&gt;

&lt;p&gt;В края на деня, след като приключеше със спешните задачи, господин Калвино галеше козината ѝ нежно и с умелата привидна разсеяност на арфист. В такива мигове вселената забавяше въртенето си и придобиваше умната ленивост на дребните котки.&lt;/p&gt;

&lt;p&gt;==&lt;/p&gt;

&lt;p&gt;Къпането на Поемата не беше лесно; тя сякаш се противеше на чистотата и скокливо изискваше свобода без чувство за свян, каквато само мръсотията позволява. Но още по-неприятно беше да бие инжекция на животинката. Това беше единственият момент, когато ноктите се насочваха към Калвино. Тази животинка предпочиташе да се разболее, вместо да я лекуват.&lt;/p&gt;

&lt;p&gt;==&lt;/p&gt;

&lt;p&gt;Един ден животинката падна от прозореца на втория етаж и умря.&lt;/p&gt;

&lt;p&gt;==&lt;/p&gt;

&lt;p&gt;На следващия ден Калвино си взе друга.&lt;/p&gt;

&lt;p&gt;==&lt;/p&gt;

&lt;p&gt;И я кръсти със същото име.&lt;/p&gt;
</description>
        <pubDate>Fri, 20 Mar 2020 00:00:00 +0000</pubDate>
        <link>/newbooks/2020/03/20/10-01-%D0%BE%D0%B1%D0%B8%D1%82%D0%B0%D1%82%D0%B5%D0%BB%D0%B8-%D1%81-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%B8%D0%BC%D0%B5%D0%BD%D0%B0-%D0%BD%D0%B0-%D1%82%D0%B2%D0%BE%D1%80%D1%86%D0%B8-%D0%B2-%D0%BA%D0%B2%D0%B0%D1%80%D1%82%D0%B0%D0%BB%D1%8A%D1%82-%D0%BE%D1%82-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%8F-%D0%BF%D0%B8%D1%81%D0%B0%D1%82%D0%B5%D0%BB-%D0%B3%D0%BE%D0%BD%D1%81%D0%B0%D0%BB%D0%BE-%D0%BC-%D1%82%D0%B0%D0%B2%D0%B0%D1%80%D0%B5%D1%88-%D0%B8-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2020/03/20/10-01-%D0%BE%D0%B1%D0%B8%D1%82%D0%B0%D1%82%D0%B5%D0%BB%D0%B8-%D1%81-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%B8%D0%BC%D0%B5%D0%BD%D0%B0-%D0%BD%D0%B0-%D1%82%D0%B2%D0%BE%D1%80%D1%86%D0%B8-%D0%B2-%D0%BA%D0%B2%D0%B0%D1%80%D1%82%D0%B0%D0%BB%D1%8A%D1%82-%D0%BE%D1%82-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%8F-%D0%BF%D0%B8%D1%81%D0%B0%D1%82%D0%B5%D0%BB-%D0%B3%D0%BE%D0%BD%D1%81%D0%B0%D0%BB%D0%BE-%D0%BC-%D1%82%D0%B0%D0%B2%D0%B0%D1%80%D0%B5%D1%88-%D0%B8-%D0%BE%D1%82%D0%BA%D1%8A%D1%81.html</guid>
        
        <category>Гонсало М. Тавареш</category>
        
        <category>Кварталът</category>
        
        <category>Ерго</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Ново издание на &quot;Втория пол&quot; - монументалния труд на Симон дьо Бовоар</title>
        <description>&lt;p&gt;Монументалният труд „Вторият пол“, в който Симон дьо Бовоар разглежда положението на жената от гледна точка на основните философски течения и с който получава първото голямо признание, излиза в ново издание на „Колибри“. Книгата скандализира привържениците на статуквото, а Ватиканът я включва в черния си списък.&lt;/p&gt;

&lt;p&gt;==&lt;/p&gt;

&lt;p&gt;„Вторият пол” (превод: Евгения Грекова, 936 стр., цена: 40 лв.) е изключително обстойно и съдържателно изследване на участта на жената от най-далечни времена до модерната епоха. Есе, философски труд, историческо четиво, книгата разглежда женската съдба от гледна точка на биологията, на психоанализата, на историческия материализъм и на екзистенциализма, проследява историята и митовете около „женския въпрос“, включително през погледа на писатели като Лорънс, Брьотон и Стендал, преди да премине към формирането на женската родова идентичност.&lt;/p&gt;

&lt;p&gt;==&lt;/p&gt;

&lt;p&gt;„Човек не се ражда жена, човек става жена“ – прочутата формула, дала началото на джендър изследванията в социалните науки, е блестящо защитена чрез анализ на обстоятелствата в живота на жената от детството, през зрелостта, до старостта. Анализ, който доказва същността й на социален конструкт, а не единствено на биологически обусловено същество.&lt;/p&gt;

&lt;p&gt;==&lt;/p&gt;

&lt;p&gt;След излизането си през 1949 г. книгата предизвиква огромен скандал, нападат я отдясно, защото оспорва традиционната женска роля, и отляво, защото се обявява за контрол над раждаемостта и право на аборт. Симон дьо Бовоар става обект не само на критики, но и на вулгарни обиди. Трябвало е да минат десетилетия, преди „Вторият пол“ да се утвърди като фундаментален труд на феминистката философия, запазил и до днес своята актуалност.&lt;/p&gt;

&lt;p&gt;==&lt;/p&gt;

&lt;p&gt;Симон дьо Бовоар (1908-1986) е изтъкната френска писателка, феминистка и екзистенциален философ, един от мислителите, белязали XX век.  Автор е на шест романа, книги с есета и философски трактати. Известна е и като спътница на другия ярък представител на екзистенциализма - Жан-Пол Сартр.&lt;/p&gt;

&lt;p&gt;==&lt;/p&gt;

&lt;p&gt;Бовоар въстава срещу мъченията, на които са подлагани алжирските жени по време на Алжирската война, обявява се в полза на аборта, по това време подсъден, и против брака, който смята за буржоазна институция, не по-малко отблъскваща от проституцията, тъй като легитимира мъжкото господство.&lt;/p&gt;

&lt;p&gt;==&lt;/p&gt;

&lt;p&gt;Сред най-значимите й произведения е шедьовърът „Мандарините“, удостоен с наградата „Гонкур”. Създадена през 1966-1967 г., новелата „Недоразумение в Москва” е открита след смъртта на Бовоар през 1986 г. Трактатът „Вторият пол“ се превръща в идеологическа основа на феминисткото движение, достигнало своя апогей през 60-те години, главно в САЩ.&lt;/p&gt;
</description>
        <pubDate>Fri, 20 Mar 2020 00:00:00 +0000</pubDate>
        <link>/newbooks/2020/03/20/09-36-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B2%D1%82%D0%BE%D1%80%D0%B8%D1%8F-%D0%BF%D0%BE%D0%BB-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0%D0%BB%D0%BD%D0%B8%D1%8F-%D1%82%D1%80%D1%83%D0%B4-%D0%BD%D0%B0-%D1%81%D0%B8%D0%BC%D0%BE%D0%BD-%D0%B4%D1%8C%D0%BE-%D0%B1%D0%BE%D0%B2%D0%BE%D0%B0%D1%80.html</link>
        <guid isPermaLink="true">/newbooks/2020/03/20/09-36-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B2%D1%82%D0%BE%D1%80%D0%B8%D1%8F-%D0%BF%D0%BE%D0%BB-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0%D0%BB%D0%BD%D0%B8%D1%8F-%D1%82%D1%80%D1%83%D0%B4-%D0%BD%D0%B0-%D1%81%D0%B8%D0%BC%D0%BE%D0%BD-%D0%B4%D1%8C%D0%BE-%D0%B1%D0%BE%D0%B2%D0%BE%D0%B0%D1%80.html</guid>
        
        <category>Симон дьо Бовоар</category>
        
        <category>вторият пол</category>
        
        <category>ново издание</category>
        
        <category>философия</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>(Корона от книги) Зорница Христова: Рано е за страха, че човекът ще стане излишен</title>
        <description>&lt;p&gt;_Интервюта по време на социална карантина.  Мнозина от нас в момента не могат да се съсредоточат върху четенето и писането - затова пък охолно поглъщат всяка информация за корона емидемията. Затова реших да дам думата на писателите и издателите, които да ви разкажат как се справят с изолацията и новините, какво четат и какво препоръчват да (пре)прочетем точно в този момент, и най-важното - как виждат света след днес. Следете техните послания в рубриката &lt;strong&gt;“Корона от книги”&lt;/strong&gt;. Бъдете здрави и пазете останалите! Ще се видим отново! _&lt;/p&gt;

&lt;p&gt;&lt;em&gt;&lt;strong&gt;Зорница Христова&lt;/strong&gt; е преводач, журналист, издател и писател на детски книги. Ето интервюто с нея, а снимката е на Яна Лозева:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Светът от вчера е различен от този днес? Къде виждате основно разликата? **&lt;/p&gt;

&lt;p&gt;==&lt;/p&gt;

&lt;p&gt;Различен е, но не толкова, колкото си въобразявахме. Вижте колко хора заразлистваха отново „Декамерон” или „Чумата” на Камю, или колко напрегнато се обсъжда испанският грип в новините. Изведнъж започнахме да разбираме прекомерното може би желание за ред и стерилност на старото поколение и да виждаме, че то може да е родено от опит с войни и болести, през които не ни се е налагало да минаваме.&lt;/p&gt;

&lt;p&gt;==&lt;/p&gt;

&lt;p&gt;Да, в много отношения светът се е изменил. Ето, сега отговарям на въпроси, достигнали до мен без лична среща, без пощальон. Мога дори да видя някого, да пия кафе пред екрана, да си говорим, да разгледам с детето си музей на другия край на света. Изплашените от чумата във Флоренция не са можели да общуват така. Колко сериозна е тази разлика? Предстои да видим.&lt;/p&gt;

&lt;p&gt;==&lt;/p&gt;

&lt;p&gt;Със сигурност ситуацията ни показва, че е малко рано за другия ни страх – страхът, че човекът ще стане излишен. Едно от нещата, които осъзнаваме много ясно през последните дни, е колко нужни са ни другите хора. Не само практически.&lt;/p&gt;

&lt;p&gt;==&lt;/p&gt;

&lt;p&gt;**Следите ли актуалната информация около корона епидемията? Как според вас се отразява предозирането с информация и какъв е съветът ви за ориентиране в този океан? **&lt;/p&gt;

&lt;p&gt;==&lt;/p&gt;

&lt;p&gt;Да. Заедно с други професионални преводачи участвам в група за превеждане на подбрани от лекари научни статии за болестта, начините на препредаване, препоръчваното защитно облекло за лекарите, връзката със съпътстващи болести и пр. Не искам да предозирам с информация, но искам да съм полезна. Само това, което може да помогне практически.&lt;/p&gt;

&lt;p&gt;==&lt;/p&gt;

&lt;p&gt;Предозирането с информация наистина е проблематично, а и в ситуация на стрес хората често започват да си разменят конспирационни теории, страшни истории и прочие. От сутринта получих четири. Не ги чета.&lt;/p&gt;

&lt;p&gt;==&lt;/p&gt;

&lt;p&gt;**Как преминава вашата социална “карантина” у дома? **&lt;/p&gt;

&lt;p&gt;==&lt;/p&gt;

&lt;p&gt;Аз по принцип работя от дома си, обикновено сама. Сега сме четирима – двама възрастни, които принципно могат да работят часове наред по компютрите си, едно малко дете и една тийнейджърка. Всъщност е по-многолюдно от обикновено, децата искат повече да си говорим, макар че трудно свикват с превъплъщението ми от жизнерадостно хаотична майка към старшина на ротата – роля, която хич не ми е по сърце. Интересно, че усетих как им липсва структурирането на времето, онлайн училището засега им харесва.&lt;/p&gt;

&lt;p&gt;==&lt;/p&gt;

&lt;p&gt;Иначе гледам да имам и физически, тактилни занимания, да не е всичко в главата. Да се гушкаме, да пеем, да танцуваме. През есента засадих нарциси долу, в градината пред блока, сега са нацъфтели.&lt;/p&gt;

&lt;p&gt;==&lt;/p&gt;

&lt;p&gt;**Успявате ли да настроите ума си на вълна четене/писане и кои са заглавията, които ви съпътстват тези дни? **&lt;/p&gt;

&lt;p&gt;==&lt;/p&gt;

&lt;p&gt;Точно в момента чета повече онлайн, възползвам се от безплатните ресурси. С Тодор Петев от фондация „Моят музей” подготвяме детски пътеводител за музеите в София и ми е страшно интересно да гледам как се случва срещата на децата с науката и изкуството по света. Любопитно ми е и да проучвам по-подробно историите, които биха могли да превърнат посещението в приключение, затова дълбая и из исторически книги. Няма да издавам още.&lt;/p&gt;

&lt;p&gt;==&lt;/p&gt;

&lt;p&gt;**А кое заглавие бихте препоръчали на читателите като актуално за четене или препрочитане точно в този момент? **&lt;/p&gt;

&lt;p&gt;==&lt;/p&gt;

&lt;p&gt;Може би ще ви се стори странно, но… поезия. Днес например ми се дочете къмингс, изведнъж изплува в главата ми ето това: „Човечество обичам те защото/непрестанно пъхаш тайната на живота в гащите си/и забравяш че е там и сядаш”. Т.С. Елиът, Бродски, Фрост, Дилън Томас. Това, което се случва, не е линеарно, правилата на света се променят ден за ден, а романовото време обикновено е по-стабилно. В поезията – поне тази, която аз харесвам – нямаш пряк контрол върху смисъла, но това не е страшно, а еуфорично, връзката между нещата се появява мигновено, докато се движиш между тях и това е красиво.&lt;/p&gt;

&lt;p&gt;==&lt;/p&gt;

&lt;p&gt;Много хора предпочитат да четат нещо, което е тематично свързано с вируса – Бокачо или Камю, казах вече, или антиутопии, или някаква постапокалиптична научна фантастика. Разбирам ги. Аз обаче не искам да задълбавам в „ами ако”, във възможни сценарии. На никого няма да съм полезна, смахната от тревога. Медицинските статии са ми достатъчно тематични. Ако трябва да избирам проза, бих чела нещо с елемент на лудост – Борхес, Будзати, Керет.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Каква е прогнозата ви за развитието на днешната ситуация и каква - за утрешния свят? Кое в него ще е друго и кое ще се повтори?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Медицински – не знам още. Всеки ден се променя. Очаква се експоненциално развитие – тоест случаите да се покачват отначало бавно, после главоломно. Това се случи на много места, дано не се случи и при нас. Виждала съм какво представлява България през мутренските времена, по време на хиперинфлация и т.н. Сътресенията не ни се отразяват добре; макар че това е общочовешки бъг; твърде бързо се вижда кое лустро се изтрива най-бързо.&lt;/p&gt;

&lt;p&gt;==&lt;/p&gt;

&lt;p&gt;Притеснява ме също така, че утрешният свят се очертава и по-изострен откъм социални конфликти (с икономическите жертви, които се налага да правим), и по-несвободен (вирусът доведе до невиждан мирновременен контрол върху населението). Дали това е друго – не знам. Не е като да не се е случвало.&lt;/p&gt;

&lt;p&gt;==&lt;/p&gt;

&lt;p&gt;Ще ми се да вярвам, че ритъмът ще се забави, че ефектът от човешката дейност върху природата ще отшуми; днес прочетох за лебедите и делфините, които се връщат в каналите на Венеция. Не се заблуждавам. Все пак, малко бих помечтала.&lt;/p&gt;

&lt;p&gt;==&lt;/p&gt;

&lt;p&gt;**Кое е най-важното, което трябва да запазим днес? **&lt;/p&gt;

&lt;p&gt;==&lt;/p&gt;

&lt;p&gt;Рационалност и съпричастие. Първото в най-широкия смисъл – включително и да предвидим в какви ирационални посоки ще ни тласне страхът, за да можем да устоим. Съпричастие – защото никому не пожелавам да живее в озверял свят.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ако трябва да отправите послание, какво ще е то?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Отворете прозорците, навън е пролет. Живи сме тук и сега и светът, макар и крехък, е красив. Сутрин въздухът е резлив и кара лицето да изтръпва, а дърветета да потъркват обсипаните с едри пъпки клони; после слънцето изскача нагоре, лицето се отпуска в усмивка, а зелената точка се разтваря в лист. Не забравяйте да изпитвате радост.&lt;/p&gt;
</description>
        <pubDate>Thu, 19 Mar 2020 00:00:00 +0000</pubDate>
        <link>/corona/2020/03/19/10-59-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%B7%D0%BE%D1%80%D0%BD%D0%B8%D1%86%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%80%D0%B0%D0%BD%D0%BE-%D0%B5-%D0%B7%D0%B0-%D1%81%D1%82%D1%80%D0%B0%D1%85%D0%B0-%D1%87%D0%B5-%D1%87%D0%BE%D0%B2%D0%B5%D0%BA%D1%8A%D1%82-%D1%89%D0%B5-%D1%81%D1%82%D0%B0%D0%BD%D0%B5-%D0%B8%D0%B7%D0%BB%D0%B8%D1%88%D0%B5%D0%BD.html</link>
        <guid isPermaLink="true">/corona/2020/03/19/10-59-%D0%BA%D0%BE%D1%80%D0%BE%D0%BD%D0%B0-%D0%BE%D1%82-%D0%BA%D0%BD%D0%B8%D0%B3%D0%B8-%D0%B7%D0%BE%D1%80%D0%BD%D0%B8%D1%86%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%80%D0%B0%D0%BD%D0%BE-%D0%B5-%D0%B7%D0%B0-%D1%81%D1%82%D1%80%D0%B0%D1%85%D0%B0-%D1%87%D0%B5-%D1%87%D0%BE%D0%B2%D0%B5%D0%BA%D1%8A%D1%82-%D1%89%D0%B5-%D1%81%D1%82%D0%B0%D0%BD%D0%B5-%D0%B8%D0%B7%D0%BB%D0%B8%D1%88%D0%B5%D0%BD.html</guid>
        
        <category>Зорница Христова</category>
        
        <category>корона</category>
        
        <category>вирус</category>
        
        <category>корона от книги</category>
        
        <category>интервю</category>
        
        
        <category>corona</category>
        
      </item>
    
      <item>
        <title>&quot;Равелщайн&quot; – последният роман на Сол Белоу излиза на български</title>
        <description>&lt;p&gt;„Равелщайн” – последният роман на нобеловия лауреат Сол Белоу, приеман и като завет как се пише биография, най-сетне излезе в България. В него Белоу кодира реални факти и герои от житейската история на американския философ и преподавател в Чикагския университет проф. Алън Блум, като ги преплита с литературна измислица.&lt;/p&gt;

&lt;p&gt;==&lt;/p&gt;

&lt;p&gt;Българското издание на „Равелщайн” излиза с логото на „Лист” в преводa от Боряна Даракчиева и с корицата от Милена Вълнарова. Това е второто заглавие на Сол Белоу в каталога на издателството след „Приключенията на Оги Марч”.&lt;/p&gt;

&lt;p&gt;==&lt;/p&gt;

&lt;p&gt;Книгата е издадена за първи път в САЩ през април 2000 г., само няколко месеца преди авторът ѝ да навърши 85 години, и предизвиква мълниеносен интерес и обществен скандал. Първо, защото Белоу дълго време води битка с тежка болест и никой не очаква подобно изригване на вулканичния му талант. Второ, защото главният герой Ейб Равелщайн е хомосексуалист, а по онова време, според думите на самия Белоу, „обществото продължава да се отнася с хомосексуалистите сякаш са прокажени. Веднъж засегнат, този проблем трябва да бъде разглеждан отново и отново; това е и една от целите на книгата - да насочи вниманието върху подобни провокативни теми.”&lt;/p&gt;

&lt;p&gt;==&lt;/p&gt;

&lt;p&gt;В романа си Сол Белоу на няколко пъти загатва и за нацисткото минало на световноизвестния философ и писател Мирча Елиаде, който се явява прототип на юнгианеца Раду Грилеску.&lt;/p&gt;

&lt;p&gt;==&lt;/p&gt;

&lt;p&gt;„Равелщайн“ е роман за приятелството и за усилието да откриеш есенцията сред купищата емоционални наноси, сред тривиалното и материалното на съвременния свят. Прототип на Ейб Равелщайн е философът Алън Блум, близък приятел на Сол Белоу, който го смята за един от своите интелектуални ментори. Именно в интелектуалното общество на Чикагския университет ще открием и останалите герои от „Равелщайн”.&lt;/p&gt;

&lt;p&gt;==&lt;/p&gt;

&lt;p&gt;Според преводачката на романа Боряна Даракчиева “авторът Сол Белоу сам ни подсказва как трябва да четем творбата му. Той, и разказвачът Чик, са запленени от феномените, от естественото за децата вглеждане в света, в реалността, към която трябва да приближиш любящото си лице. Защото Белоу не се стреми към психологизъм, неговите персонажи са едновременно изцяло дух и изцяло телесност – непохватни, тромави, пълни, гръмогласно смеещи се. Тези тела са физическите обвивки, или дори затвори, на души. А душите в романа са преминали и през изпитанието на двайсетия век – векът, който позволи толкова много зло.”&lt;/p&gt;

&lt;p&gt;==&lt;/p&gt;

&lt;p&gt;„Литературните критици определят „Равелщайн” като roman à clef – роман с ключ, зашифрован роман, написан под формата на мемоар. Роман за истински личности и събития, като ключът е в отношението между реалното и фикцията. Но това е и роман за изкуството на създаването на биография, а ключовете са съвсем близо до повърхността и не е трудно да разпознаем истинските личности зад героите в романа”.&lt;/p&gt;

&lt;p&gt;==&lt;/p&gt;

&lt;p&gt;Сол Белоу e Нобелов лауреат, носител на „Пулицър“ и единственият писател, удостояван три пъти с американската Национална награда за литература. Роден е през 1915 г. в Квебек, в семейство на имигранти от Санкт Петербург, които през 1924 г. се заселват в Чикаго. Там Белоу учи антропология и социология в Чикагския университет и по-късно става преподавател.&lt;/p&gt;
</description>
        <pubDate>Wed, 18 Mar 2020 00:00:00 +0000</pubDate>
        <link>/newbooks/2020/03/18/12-06-%D1%80%D0%B0%D0%B2%D0%B5%D0%BB%D1%89%D0%B0%D0%B9%D0%BD-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D1%81%D0%BE%D0%BB-%D0%B1%D0%B5%D0%BB%D0%BE%D1%83-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2020/03/18/12-06-%D1%80%D0%B0%D0%B2%D0%B5%D0%BB%D1%89%D0%B0%D0%B9%D0%BD-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D1%81%D0%BE%D0%BB-%D0%B1%D0%B5%D0%BB%D0%BE%D1%83-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Сол Белоу</category>
        
        <category>Лист</category>
        
        <category>нова книга</category>
        
        <category>роман</category>
        
        <category>Равелщайн</category>
        
        
        <category>newbooks</category>
        
      </item>
    
      <item>
        <title>&quot;Жажда&quot; на Естер Херитсен - защо тази книга (трябва да) ме измъчи</title>
        <description>&lt;p&gt;Тази книга ме измъчи, раздразни, обезсили, а на моменти изпитвах желание да шибна по един шамар на героите й. Ако и с вас се случи същото, то бъдете спокойни - това е правилната и здравословна реакция - спрямо студенината, безизходността, невъзможността за общуване, липсата на емпатия, личностните и социални дефицити, които ледено струят от нея и до края не ни дават възможност за катарзис, макар книгата да завършва с красив художествен опит за житейска симетрия. Този неголям роман с уж изчистен, непретенциозен, бърз стил а ла драматургичен сценарий и много диалози се чете всъщност усилно. То е като общуването с аутист - неслучайно загатната диагноза при една от двете главни героини, но всъщност метафора за разглежданата в книгата междуличностна динамика и може би намек за социалния разпад в съвременното общество.&lt;/p&gt;

&lt;p&gt;==&lt;/p&gt;

&lt;p&gt;За сюжета в “Жажда” на Естер Херитсен има достатъчно писано в интернет (изд. ICU, 2020), така че ще го напомня само с няколко изречения. Mайка (Елизабет) и дъщеря (Коко) се срещат случайно на улицата, където първата сервира на другата новината, че умира от рак. Малко по-късно дъщерята решава да се върне да живее за оставащото време при разведената си майка - решение, взето малко напук, малко прагматично и малко защото “така е редно”. Трудността в общуването им и старите рани излизат на преден план. Това, струва ми се е достатъчно. Сега нека погледнем онова отдолу.&lt;/p&gt;

&lt;p&gt;==&lt;/p&gt;

&lt;p&gt;Впрочем, малка отметка. Една от особеностите при редица хора от аутистичния спектър е именно нуждата им средата или изобщо нещата, които познават, да остават непроменени, фиксирани. Когато Елизабет, чиято дъщеря по собственото й признание съществува “само по уговорка”, я среща &lt;em&gt;случайно&lt;/em&gt;, техните оразмерени, предвидими отношения излизат от руслото си. “Нещо не е както трябва, нещо трябва да се разреши”, мисли си Елизабет за нарушения аутистичен ред.&lt;/p&gt;

&lt;p&gt;==&lt;/p&gt;

&lt;p&gt;**Дефицитите в живота и личността на героите стават видими незабавно. **&lt;/p&gt;

&lt;p&gt;==&lt;/p&gt;

&lt;p&gt;Нито една от техните реакциите не e социално приемлива. Умиращата Елизабет споделя новината първо с фризьора си, а когато си помисля, че трябва да го съобщи на дъщеря си, “се разсмива като човек, който трябва да разкаже виц”. Когато научава, Коко пък изпитва почти възбудено усещане в стомаха, като от влюбване или глад, предвкусвайки реакцията на &lt;em&gt;другите&lt;/em&gt;, когато им го разкаже.&lt;/p&gt;

&lt;p&gt;==&lt;/p&gt;

&lt;p&gt;Един от най-устойчивите дефицити в романа е именно по отношение на адекватното комуникиране. Елизабет например умее да се отнася в приказки дори пред непознати, но не може да проведе задълбочен разговор с дъщеря си, пред която се е научила да се &lt;em&gt;сдържа _(“Неудобството им една от друга отдавна е сложило край на обикновените думи.”), нито да отговори на въпросите й, дошли твърде късно в живота. Елизабет съзнава, че думите й към другите непрекъснато имат нужда “да бъдат преведени, уточнени, обяснени”. Същевременно Коко пък _уж _е намерила мъжа, с когото може да си говори за всичко, и държи да го запази - “дори това да значи _от сега нататък да премълчава някои неща&lt;/em&gt;”. Рзпадът на общуването, невъзможността за същински разговор между героите в романа се отразява в диалога, който Херитсен изгражда - той е фрагментарен, разпаднат, изпълнен с дразнеща и досадна баластра, а отговорите често са безплодно ехо на въпросите.&lt;/p&gt;

&lt;p&gt;==&lt;/p&gt;

&lt;p&gt;Не съм съвсем съгласна с мненията, че избора на заглавието иде да обозначи жаждата от “човещина и разбиране”, от “семейство и обич”, като тук влизам в противоречие с прочита на самия издател в &lt;a href=&quot;https://www.goodreads.com/review/show/3175506752?fbclid=IwAR3kGrzftm56Sq2RdfL0geacLuYBn4dBPk80Kqw0D_g9cazqc2WgUSiYZWQ&quot;&gt;нейно ревю&lt;/a&gt;. Моят прочит на “жажда” се отнася по-скоро до болното търсене на компенсаторен механизъм за запълване на празнините и дефицитите, но в моя прочит също така героите по някакъв свой начин отстояват и правото си да са социално неприемливи, да не са съвместими, удобни, адекватни, “човешки”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Между майката и дъщерята така и не се получи”&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;“Жажда” например е изключително искрена по една трудна тема, без да дава морална оценка - неспособността да се осъществиш като майка, да прегърнеш и да се изпълниш като всички с майчинството. Още от началото Елизабет е лишена от очакваната сантиментална привързаност към детето си, тя го възприема по-скоро като свидетел на живота й, “който привидно не пречеше, но все пак създаваше неудобства”.&lt;/p&gt;

&lt;p&gt;==&lt;/p&gt;

&lt;p&gt;Елизабет е отдадена единствено на работата си, в нея тя е вглъбена и съвършена, адекватна и полезна. С момиченцето е тромава, неспособна, а погледнато отвън - безсърдечна и дори жестока. Елизабет е майка, която не се е наслаждавала на присъствието на детето си. Тя реагира чрез отрицание и изключване, като редовно заключва двегодишната Коко - отново символична и буквална реакция, която ще се повтори в последните мигове на живота й. В един от сублимните моменти от миналото Елизабет мисли, че дъщеричката й е умряла при инцидент и приема това спокойно и премесено с радостта, че това е съвършен, завършен момент. Изящен момент на умиротворение, отвъд паниката и страха, писъците и кръвта, които я връщат насила обратно.&lt;/p&gt;

&lt;p&gt;==&lt;/p&gt;

&lt;p&gt;И неслучайно я нарича “рибке” - детето е нещо хлъзгаво, което неизбежно се изплъзва от ръцете ти, което не можеш да уловиш и задържиш. Ръцете, които в края на живота постепенно ще откажат да служат на Елизабет, освен когато напипва спомена за плуващата рибка в корема си. Опитите на майката да се “нагоди” към дъщеря си, докато тя е в къщата, са нелепи, уязвими, самоспъващи се. Коко отново е смущаващ свидетел, а в мислите си Елизабет я лишава от най-важното за едно дете - невинността:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Какво толкова необичайно има в това да обвиниш детето си? Защо децата никога да не са виновни? През всичките тези години животът си креташе гладко, а няма и ден, откакто детето е тук, и всичко е с главата надолу.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Междувременно внезапно събудената жажда на Коко само и единствено “да отиде при майка си”, в пълния смисъл на тази дума, е невъзможно, защото тя продължава да е “заключена”. Такава се оказва и в момента на смъртта на майка си. Мисълта, че мама идва да я повика, че има нужда от нея, е последвана от осъзнаването, че всъщност майката е извършила последния си акт - отново да я заключи. И може би този път има все пак някаква надежда това да е от любов - от желание да я огради и отдели от смъртта.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Хората са ненаситни. Не обичам нищо кой знае какво, но обичам всичко в големи количества.”&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Дефицитите в живота и личността на Коко създават компесаторни механизми. Дупки, които трябва да бъдат запълвани. Ненаситност, която трябва да бъде утолена. Тази роля за Коко играят храната и сексът, често безразборен, както и нуждата да предизвикаш у другите реакции, които като че ли самият ти не можеш да изпиташ (да, много от нещата, които Коко и майка й преживяват, са мислени от  тях само като истории за разказване, те като че ли нямат стойност освен ако не бъдат предадени другиму - нещо като гостоприемник, в който да намерят почва и отзвук).&lt;/p&gt;

&lt;p&gt;==&lt;/p&gt;

&lt;p&gt;Усещането за морбидност е толкова силно, че Коко се нахвърля върху всичко, което я оживява, дори и това да е новината за смъртта на майка й, която дъщерята е способна да обсъжда, докато говори за храна. Храната като подмолна метафора за плътта, консумирана, разграждана и поглъщана от смъртта.&lt;/p&gt;

&lt;p&gt;==&lt;/p&gt;

&lt;p&gt;Другият компенсаторен механизъм е сексуалността, която избуява точно в проблемни моменти. Сексуалността и на двете героини игнорира присъствието съответно на деца или на родители, сякаш е инструмент за себеотстояване, изолиране и независимост. В една от сцените имаме секс в кухнята между Елизабет и бащата на Коко, докато Коко е заключена горе в стаята си, в другата - секс на Коко с приятеля й, докато майка й лежи долу болна. Интересна е и способността на жените да се отстраняват и да наблюдават мъжете в този момент на съвкупление, осъзнавайки сексуалността именно като контролираща сила. Коко, която приятелят й Ханс заплашва да напусне, непрекъснато постига отсрочки, манипулирайки го чрез тялото си. Тяхното любене също е представено като взаимна консумация, поглъщане, ядене.&lt;/p&gt;

&lt;p&gt;==&lt;/p&gt;

&lt;p&gt;Темата и за самонараняването също присъства много в книгата. Такова е по същество преяждането, случайният секс, желанието на Коко приятелят й да я &lt;em&gt;насини и пребие&lt;/em&gt;, преминаването й през стъклената врата като дете, оставило завинаги белези по нея. Дори проникването и тласкането на мъжа в нея е болезнено, но така може да се стигне до места в нея, до които “тя не може да стигне сама”. Дълбини, свързани с болезненост, която може би означава “чувствам”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Всеки сам съчинява вкуса в устата си.”&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Да, тази може би не е най-предпочитаната от мен книга от поредицата на ICU, която следя. Няма съмнение обаче, че Херитсен е постигнала това да превърне романа в тест за (социална) чувствителност и нормалност. За предпочитане е да го издържите, но това със сигурност ще повлияе върху способността ви да изпитате емпатия към героите. Оттам и раздразнението и дори яда към тях. А може би рекацията ви ще бъде друга - проверете сами.&lt;/p&gt;
</description>
        <pubDate>Tue, 10 Mar 2020 00:00:00 +0000</pubDate>
        <link>/bookreviews/2020/03/10/19-41-%D0%B6%D0%B0%D0%B6%D0%B4%D0%B0-%D0%BD%D0%B0-%D0%B5%D1%81%D1%82%D0%B5%D1%80-%D1%85%D0%B5%D1%80%D0%B8%D1%82%D1%81%D0%B5%D0%BD-%D0%B7%D0%B0%D1%89%D0%BE-%D1%82%D0%B0%D0%B7%D0%B8-%D0%BA%D0%BD%D0%B8%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BC%D0%B5-%D0%B8%D0%B7%D0%BC%D1%8A%D1%87%D0%B8.html</link>
        <guid isPermaLink="true">/bookreviews/2020/03/10/19-41-%D0%B6%D0%B0%D0%B6%D0%B4%D0%B0-%D0%BD%D0%B0-%D0%B5%D1%81%D1%82%D0%B5%D1%80-%D1%85%D0%B5%D1%80%D0%B8%D1%82%D1%81%D0%B5%D0%BD-%D0%B7%D0%B0%D1%89%D0%BE-%D1%82%D0%B0%D0%B7%D0%B8-%D0%BA%D0%BD%D0%B8%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BC%D0%B5-%D0%B8%D0%B7%D0%BC%D1%8A%D1%87%D0%B8.html</guid>
        
        <category>Естер Херитсен</category>
        
        <category>Жажда</category>
        
        <category>ICU</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Христо Карастоянов: Много глупости съм правил, но никого не съм лъгал с написаните си думи</title>
        <description>&lt;p&gt;&lt;strong&gt;Преиздаването на „Кукувича прежда” (Жанет 45, 2020) съвпадна със 70-годишния ви юбилей? Кое е новото във вас и кое – в трите романа? Какво (се наложи да) променихте и защо?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Когато Божана Апостолова ми предложи да издаде „Кукувича прежда”, отначало много се зарадвах. Обаче като я прочетох – просто се отчаях. Стори ми се неспасяема. Не като сюжет, не като персонажи, не като смисъл. В тия неща не се разочаровах. Обаче като език… – като език направо не вярвах на очите си. Едни наперени глупости на нахалната младост, едни тарикатски украшения в стил „вижте ме какво мога”, неправдоподобно дълги и неспасяемо оплетени изречения, дето като си ги чета сега и докато им стигна до края ми иде да стана и да направя кратка гимнастика. Някакво разточително многословие, някакви странни повторения, за които изобщо не си спомням за какво са ми били и какво съм искал да докажа с тях… Да не споменавам и за онова псевдо-архаизиране, което сега определено стоеше по-скоро смехотворно, отколкото цветно. Страшна работа, Ви казвам. Даже смятах да звъня на Божана Апостолова и да подновя молбата си да спретна един сборник с разкази. Тя пък настоя за „Преждата”, тъй че, да, с редактора Красимир Лозанов се нахвърлихме свирепо върху езика и падна голяма забава. Седемдесетгодишният Карастоянов редактираше трийсетгодишния – така беше. И то именно за да се спаси смисълът, ако ме разбирате.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Споделяте, че да пишеш „роман” като млад по онова време се е смятало за голямо нахалство. Лично на мен ми звучи подходящо определението на трите части като „хроника” – защо по начало избрахте този жанр, какво дава той, кои са особеностите и предимствата му?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да бе, така беше! „Роман? Моля?! Я да се стегнеш – ти май нещо изтрещя!…” Мен ако питате, смятам за къде-къде по-голямо нахалство да дебютираш с белетристичен сборник, (както по принцип се дебютираше тогава). Мисля, че разказът, особено късият разказ, е висшият пилотаж на прозата, най-трудната форма. Нейсе, така смятаха литературните влъхви и орисници и така я карахме. Тъй че първата от трите книги, („Перпетуум мобиле”) се появи през 1984 г. с подзаглавие „повест-хроника”, което пък беше хрумване на редактора Добромир Тонев. Великолепно хрумване, да ви кажа.&lt;/p&gt;

&lt;p&gt;==&lt;/p&gt;

&lt;p&gt;Предимствата? Хм… Ами например това, че можеш да се разпиляваш юнашки от сцена в сцена, от случка в случка, после хайде пак обратно… И евентуално в един момент да събереш всичко в една точка.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Наричате себе си „историк наивист”, но романите ви преливат от изключително добре овладяна историческа фактологичност, до най-големите битови подробности от онова време. На моменти дори ми се струва, че подготовката е траела повече от самото написване на книгите. Спомняте ли си как се готвехте тогава, когато нямаше интернет, и добавихте ли нови знания от Уикипедия (която споменавате) към изданието? И още нещо – наистина изумявам как се оперира с толкова изобилие от данни и герои, как успявате да държите нишката, сам да не се объркате?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Аз, разбира се, ви благодаря, че мислите така! Да, нямаше интернет, да, в библиотеките имаше едни подли „закрити фондове”, където държаха всякакви недостъпни работи. Знаете ли например, че не можеше човек току-тъй да заеме „Златорог”? Трябваше бележка от някоя институция, че да те пуснат в тия отдели. Или някоя приятелска връзка с библиотекарките. Идиотска история. И все пак, все пак… Имаше достъпни вестници от двайсетте години на миналия век, в които всъщност вреше и кипеше същинският тогавашният живот. Лично на мен това ми беше по-интересно – какво пише в тях, как го пише и така нататък. По принцип обичам вестниците. Е, това на някои места ме е подвело, но когато сега работихме с Красимир Лозанов (който е перфекционист до немай къде!) много се „допитвахме” до Уикипедията, да. И в това също се забавлявахме. Всичко си го коментирахме в бележки под линия и тия бележки май по едно време се превърнаха в някакъв втори план ли да го кажа, как да го кажа… – във всеки случай станаха неизтребима част от текста.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем самата природа на една хроника предполага, че тя може да се продължи до безкрай. Хрумвало ли ви е да напишете четвърти роман-продължение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Май не. Не ми е хрумвало. Ето, след „Една и съща нощ” ми се наложи да изживея и „Животът няма втора половина”. Беше ми ясно, че първата книга не може да свърши току така – трябваше да разбера какво, по дяволите, се е случило след гибелта на Гео Милев и Георги Шейтанов. (Ужасни неща са се случили! Продължавали са да ги издирват с полицейски бюлетин, представяте ли си?)&lt;/p&gt;

&lt;p&gt;==&lt;/p&gt;

&lt;p&gt;Обаче след „Кукувича прежда” – не. Вижте, за мен като изпечен историк-наивист е ясно, че след 1925-а нещо се пречупва. Била е страшна година! След нея всичко живо се свива в черупката си. А там, в черупката, лично аз не виждам нищо интересно. Дори превратът от месец май 1934 година – при цялата му неприкрита фашизоидност – си е една голяма бюрократична скука. Впрочем на едно място в „Животът няма втора половина” става дума точно за това. Моля:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Бай Антоне, кажи ни сега ти на нас. Ще ли може – казали – „Пламък” отново да почне да излиза? Или „Жар”, според както пишеше.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Антон Страшимиров се свил в кожухчето си на стар дядо, навъсил се и отвърнал:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Не – отсякъл. – C’est fini!…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Ама защо, бай Антоне! – развълнували се те – Защото го няма Гео Милев ли или какво?… Без Гео Милев няма как – така ли?!…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Казах вече! – изръмжал зло Антон Страшимиров – Свърши се вече и с пламъците, и с пушеците! Жар-мар, точка по въпроса! И ако още някой посмее да ме попита нещо такова, строшавам му дебелата глава с бастуна…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Ако трябва да напишете хроника на днешното време, благодатно ли е то и около кои събития, феномени и герои бихте завъртели сюжета? **&lt;/p&gt;

&lt;p&gt;==&lt;/p&gt;

&lt;p&gt;То нашето време си е направо свръхблагодатно, да Ви кажа. Кеф ти престъпност, кеф ти шибана политика – теми и сюжети, така да се каже, в широкия спектър между Гришам и Робърт Харис. Има такива романи, разбира се, даже някои са много добри. По едно време се майтапех, че и аз запрятам ръкави и че даже имам готово заглавие за един съвременен роман: „Железните мъже ръждясват първи”…&lt;/p&gt;

&lt;p&gt;==&lt;/p&gt;

&lt;p&gt;Но ще Ви кажа защо не бих се захванал с такова нещо. Мисля, че липсата на дистанция крие опасен риск, а пък гневът е лош съветник. Тъй че… Впрочем и аз имам такива опити. Даже цели пет. „Прашно лято” (1995), „Смъртта е за предпочитане” (2003), „Съпротива.net” (2008), „Паякът” (2010), „Послепис” (2017). От тях обаче единствено „Паякът” е съвременен в строгия смисъл на думата. „Съпротива.net” също е история от наши дни, но е по-скоро зловещ фейлетон. А другите са за времето отпреди 1989 година – там за Голямата екскурзия, за Пражката пролет, такива работи… Е, да, паметта е доста коварно нещо, споменът също, доста е субективно спомнянето. Но дори да съм пообъркал фактите, атмосферата май не съм я фалшифицирал.&lt;/p&gt;

&lt;p&gt;==&lt;/p&gt;

&lt;p&gt;Между другото след излизането на „Послепис” се случи нещо колкото неочаквано, толкова и вълнуващо. Почти веднага заваляха обаждания и послания в месенджъра. Десетки хора – очевидно мои акрани или горе-долу такива – си спомняха свои случки, истории и любови. Просто някак си ги бях подкокоросал и тия неща бяха изплували. Даже Младен Влашки, като представяше книгата в Пловдив, беше „построил” словото си по този начин. Един вид, „ама точно такива работи ставаха и с мен” А тук в Ямбол един приятел – светла му памет, наскоро си отиде – ме убеждаваше, че една къща, дето си я бях съчинил, той я знаел. Даже точно в тази къща ходел на уроци по цигулка. Опитвах се да му обяснявам, че няма такова нещо, а той ми викаше: „Ти нищо не разбираш!” Беше „разкрил” прототипите, моля Ви се! И ги събра след ямболската премиера на „Послепис”-а в ресторанта на читалището, та стана една… Да си ги бях записвал всички неща, които се издумаха тогава, щеше да има едва ли не втори том. Е, приятно си беше…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Във връзка с горното – кое от времето на „Кукувича прежда” е съотносимо с днешното ни време?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ами не знам, ама май всичко е съпоставимо. То по-странно ми беше, че още като се появи първата от трите книги, „Перпетуум мобиле”, доста хора категорично твърдяха, че аналогиите с онова време (средата на 80-те) са очевидни. Сега ми се стори, че приликите са станали още пò!&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Защо толкова насилие и убийства (които впрочем като че ли не смущават докрай потока на живота) и защо ви привличат точно 20-те години?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;20-те години според мен са годините на първото голямо разцепление в народа. То е започнало през 1919 г. след краха на надеждите, но се е взривило през 1923 и 1925 г. (Второто зловещо разединение ни е връхлетяло веднага след 9 септември 1944, а третото – след 10 ноември 1989.) Но 20-те години лично на мен са ми интересни не само с политическите земетресения и националните ужасии. Не. Нещо се е взривило и в онова, което наричаме духовен живот. Впрочем Светлозар Игов още навремето беше казал нещо дотолкова точно, че няма какво да добавя. Той твърдеше, че по времето на авангардизма българската литература – която винаги е изоставала от световните течения и тенденции (изостава, разбира се, и сега) – е била в една прекрасна синхронност с европейската.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем макар че действието се развива в градеца К., преименуван на Ю., всички знаем, че то си е Ямбол. Разкажете ни за вашия Ямбол и как се е променил през годините.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;О, това е дълга история! Та понеже е дълго за обяснение, ще ви кажа само, че днешният Ямбол просто няма нищо общо с тогавашния. В онзи Ямбол едни млади хора са издавали списание „Crescendo”, дето е останало в официалната ни литературна история като едничкият опит за футуристично издание. Същите те са съчинили прочутия „Манифест на Дружеството за борба против поетите”! Нямало е такова дружество, но Манифестът е успял да вбеси литературна България. А това наистина са били млади хора: Кирил Кръстев тъкмо е завършвал гимназия. Като казах „гимназия”, та се сетих: смесената педагогическа гимназия е била буквало заразена от идеите на просветения анархизъм. Самият град е бил заразéн. Неслучайно са го смятали за столица на анархизма. И тия две неща – авангардизмът и анархизмът – не само са съществували заедно, ами много отчетливо са се преплитали. Само да напомня, че Георги Шейтанов е вложил пари в „Пламък”, а след това е и редактирал някои броеве. Е, сега в Ямбол няма и помен нито от едното, нито от другото, уви.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вашият герой, околийският, има едни думи: „Нит’ тъй - нит’ тъй.” Българското положение ли изразяват?…&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вие го казвате!…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Друга ваша и любима моя героиня – Анка Пеева, току възкликва: „Боже господи, защо е всичко това и как ще се кара отсега нататък?” Нейното усещане е, че „нищо няма да се оправи”. Размисляйки за България днес, същото ли е усещането – че все така ще я караме?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ами какво да ви кажа… Още някъде в средата на тия пусти трийсет години на пишман промени и безкрайни преходи си бях помислил, че може би най-гадното, което ни се случи, е това, че ни имплантираха една неизлечима апатия. Само си помислете върху едно: възможно ли е да се повтори митинг като митинга от лятото на 1990 г. на Орлов мост? Или зимата на 1997 г. - каквото и да мислим за причините и организацията на „народното недоволство”. Още тогава стана ясно, че участието в митинги е нещо като нов вид кариерно развитие на неколцина тарикати – как да повярваш в силите си? По-миналата година си позволих да кажа пред Поли Златарева за „Панорама”, че народът се появява в полезрението на политиците веднъж на четири години, и то под названието „електорат”; и че от електорат гражданско общество не става! А лозунгът днес очевидно е: „Тъй ши й тя!”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем каква е работата с всички звучни ругатни в “Кукувича прежда”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;А, това също има дълга предистория! Докато работехме с Христиана Василева по „Сбъркана хроника” (става дума за 1986 г.) стигнахме и до едно място, където главният герой трябваше да изпсува. Просто такава беше логиката. И си плакахме в жилетките с редакторката, защото, да, в този момент той не може да направи нищо, освен да тегли една майна, но, не, ние пък не можем да го напишем. Taboo! Даже не беше псувня като псувня, ами беше просто една „мръсна” дума, да му се невиди.&lt;/p&gt;

&lt;p&gt;==&lt;/p&gt;

&lt;p&gt;По онова време много ме ядосваше това, че цял един езиков пласт – при това най-гъвкавият езиков пласт, уличният език! – е изключен от литературата. Както и да е. Заменихме псувнята на Коста Хаджиставракиев с някаква усукана срамежлива фраза и така нататък. След това (понеже още не ми беше минал ядът от тая глупава забрана) в „Прашно лято” наслагах всички думи-taboo, които знам – и то по най-точното им предназначение и място – като, естествено, прекалих. Но си излях гнева и ми мина. Но в трилогията все пак използвах такива думи (надявам се – на място и умерено).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Следите ли съвременната българска литература, по-младите си колеги? Можете ли да отличите важни гласове или заглавия днес? Или пък тенденции?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Доколкото е възможно – да, опитвам се да следя какво става. А като част от екипа на „Жанет 45” доста често ми се възлага работа с млади автори. Мога да спомена имена, но няма да го направя, че каквито сме станали обидчиви и кибритлии…&lt;/p&gt;

&lt;p&gt;==&lt;/p&gt;

&lt;p&gt;А въпросът Ви за тенденциите е много важен. Имам усещането, че наблюдаваме някакво умно взиране в… миналото. Близко минало, по-далечно минало – все едно. И това взиране непременно е свързано със съвремието ни. В ума ми дори и в момента има поне пет-шест заглавия, в които къде като поука, къде като асоциация това минало присъства. Надявам се това наистина да е тенденция и си викам, че дано да не е някаква мода, някаква забава на ерудирани младежи, а да си е истинско и искрено оглеждане в миналото.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Имате ли си любим ваш роман?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Е… Нали се сещате за клишето, че книгите са като децата – всичките са еднакво обичани. Или поне би трябвало да са. Но ако клишето е вярно, то би трябвало да се допълни, че не всички радват еднакво родителя си. За някои се налага да играят шамарите, а има и такива, дето трябва да бъдат наказвани в ъгъла. Та затуй ще ви отговоря малко помпозно. Любима ми става оная книга, която ме е срещала най-много с различни хора. Помпозно наистина, но ви уверявам, че е точно така.&lt;/p&gt;

&lt;p&gt;==&lt;/p&gt;

&lt;p&gt;Обаче държа да Ви кажа нещо, което лично за мен е много, ама какво се казва много важно. Коя точно книга си харесвам повече от другите – в това никога не съм сигурен. В едно обаче съм! А то е, че никога, за нищо на света не бих се отрекъл от никоя. (Имаше един такъв гаден период, когато се изличаваха книги от биоблиографиите с недакъдрното оправдание, че такова било времето.)&lt;/p&gt;

&lt;p&gt;==&lt;/p&gt;

&lt;p&gt;Много глупости съм правил в тоя проточил се живот, но поне засега съм спокоен, че никога никого не съм лъгал с написаните си думи.&lt;/p&gt;
</description>
        <pubDate>Tue, 10 Mar 2020 00:00:00 +0000</pubDate>
        <link>/interviews/2020/03/10/10-07-%D1%85%D1%80%D0%B8%D1%81%D1%82%D0%BE-%D0%BA%D0%B0%D1%80%D0%B0%D1%81%D1%82%D0%BE%D1%8F%D0%BD%D0%BE%D0%B2-%D0%BC%D0%BD%D0%BE%D0%B3%D0%BE-%D0%B3%D0%BB%D1%83%D0%BF%D0%BE%D1%81%D1%82%D0%B8-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB-%D0%BD%D0%BE-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D1%81%D1%8A%D0%BC-%D0%BB%D1%8A%D0%B3%D0%B0%D0%BB-%D1%81-%D0%BD%D0%B0%D0%BF%D0%B8%D1%81%D0%B0%D0%BD%D0%B8%D1%82%D0%B5-%D1%81%D0%B8-%D0%B4%D1%83%D0%BC%D0%B8.html</link>
        <guid isPermaLink="true">/interviews/2020/03/10/10-07-%D1%85%D1%80%D0%B8%D1%81%D1%82%D0%BE-%D0%BA%D0%B0%D1%80%D0%B0%D1%81%D1%82%D0%BE%D1%8F%D0%BD%D0%BE%D0%B2-%D0%BC%D0%BD%D0%BE%D0%B3%D0%BE-%D0%B3%D0%BB%D1%83%D0%BF%D0%BE%D1%81%D1%82%D0%B8-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB-%D0%BD%D0%BE-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D1%81%D1%8A%D0%BC-%D0%BB%D1%8A%D0%B3%D0%B0%D0%BB-%D1%81-%D0%BD%D0%B0%D0%BF%D0%B8%D1%81%D0%B0%D0%BD%D0%B8%D1%82%D0%B5-%D1%81%D0%B8-%D0%B4%D1%83%D0%BC%D0%B8.html</guid>
        
        <category>Кукувича прежда</category>
        
        <category>Христо Карастоянов</category>
        
        <category>Жанет 45</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Рецензия: &quot;Отблъскващо щастие&quot;, Гилермо Мартинес - разкази за необичайното, ирационалното, макабреното</title>
        <description>&lt;p&gt;От Гилермо Мартинес бях чела роман (виж &lt;a href=&quot;https://literaturnirazgovori.com/bookreviews/2019/01/24/11-01-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D0%BE%D1%82%D0%BD%D0%BE%D1%81%D0%BD%D0%BE-%D1%80%D0%BE%D0%B4%D0%B5%D1%80%D0%B5%D1%80.html&quot;&gt;рецензия за “Относно Родерер”&lt;/a&gt;), но не и разкази. Сборникът “Отблъскващо щастие” (изд. “Колибри”) предлага истории, обединени под знака на необичайното, недоизказаното, ирационалното, макабреното. Всъщност много от разказите имат характеристиките почти на хорър.&lt;/p&gt;

&lt;p&gt;==&lt;/p&gt;

&lt;p&gt;През 2014 г. “Отблъскващо щастие” е удостоен с новоучредената награда за най-добър испаноезичен разказ на името на Габриел Гарсия Маркес заради &lt;em&gt;„… своята цялост и сила, проницателност и уравновесеност, както и заради убедителното владеене на жанра. Тази книга е израз на един самобитен поглед, в който абсурдът, ужасът, фантастичното и странното, коренящи се в ежедневното, са обрисувани с виртуозно майсторство…”&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;Сюжетите тръгват привидно обичайно, но Мартинес майсторски усилва напрежението, предизвиква въображението да търси улики и да дебне за изненади, залага препъни-нишки на тревога, създава усещане за тиха лудост и играе умело със съмнението, а поантите често са резки криввания на реалността към абсурдното и невъзможното. От обърнатата перспектива на края изведнъж всичко разказано дотогава действително бива подложено на съмнение и зазвучава различно. Мартинес определено изненадва.&lt;/p&gt;

&lt;p&gt;==&lt;/p&gt;

&lt;p&gt;Редица от героите носят гените на своя автор (Мартинес е специализирал логика и математически науки) - сред страниците е пълно с преподаватели, философи, литератори, хора на изкуството, както и домове, в които присъства богата библиотека. Мартинес ги изправя пред странни ситуации, пропадания в обичайното им всекидневие, а те се оказват способни на неподозирани, понякога изумителни и плашещи, действия.&lt;/p&gt;

&lt;p&gt;==&lt;/p&gt;

&lt;p&gt;Едноименният разказ “Отблъскващо щастие” е разказ за привидностите. Докато собственото му семейство се поддава постепенно на болестите, старостта и смъртта, главният герой - от момче до възрастен побелял мъж - наблюдава съседното семейство М, което като че ли живее в ненарушимо и непроницаемо пълно щастие. Привидност ли е то и всеки ли е нещастен по своему, както настоява майка му, или действително съществуват хора от друг вид, които като че ли са неподатливи на ентропията и времето? Утопична фантастика ли е щастието и може ли да се открие улика срещу него?&lt;/p&gt;

&lt;p&gt;==&lt;/p&gt;

&lt;p&gt;“И Чинг’ и мъжът с книгите” е разказ за здравия (научен) разум, противопоставен - и като че ли подчинен - на силата на суеверието, особено в критични моменти. Рационалният преподавател по статистика е изправен срещу сляпата вяра на съпругата си, която гадае с древната китайска книга бъдещето на болното им дете. Изчислима ли е смъртта и не губи ли случайността рано или късно, но винаги, битката с нея? Съществува ли статистически възможността гадаенето винаги да налучква верния отговор?&lt;/p&gt;

&lt;p&gt;==&lt;/p&gt;

&lt;p&gt;“Една мъртва котка” е по-дълъг разказ, почти класически хорър, при това с невръстно котенце и неговата странна възрастна собственичка. Това е разказ за съвестта и за реципрочността, с която се самонаказваме. Не по-малко дълъг и доволно зловещ е и “Свръхгрижовна майка”, способен да охлади всякакви болни майчински инстинкти и да ни накара да се замислим добре с кого се събираме и правим деца.&lt;/p&gt;

&lt;p&gt;==&lt;/p&gt;

&lt;p&gt;В сборника има и доста къси разкази, които като че ли са останали недоразвити и не са чак толкова впечатляващи. Като например странния разказ за мъжа, който жена прибира от улицата, за да покаже на невръстната си дъщеричка, израсла само край жени, “онова, което трябва да види всяко момиче”. Или разказа за последните мигове на Троцки. Или за мъжа, поръчал собствената си смърт. Или за другия, който отива в чужбина, за да попадне в злокобно приключение. Или за момичето, което в опит да вземе трудния си изпит по космология, разчита до кръв на вярата си.&lt;/p&gt;

&lt;p&gt;==&lt;/p&gt;

&lt;p&gt;Въпреки че не е нещо изумително, “Отблъскващо щастие” е приятно и бързо четиво - особено, ако искате да преживеете малко от споменатите усещания на страх, тревожност или погнуса, за да се поосвободите от напрежението. При всички положения Гилермо Мартинес притежава завидно въображение и интелигентен ум.&lt;/p&gt;
</description>
        <pubDate>Fri, 06 Mar 2020 00:00:00 +0000</pubDate>
        <link>/bookreviews/2020/03/06/10-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%89%D0%BE-%D1%89%D0%B0%D1%81%D1%82%D0%B8%D0%B5-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE%D1%82%D0%BE-%D0%B8%D1%80%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B0%D0%BA%D0%B0%D0%B1%D1%80%D0%B5%D0%BD%D0%BE%D1%82%D0%BE.html</link>
        <guid isPermaLink="true">/bookreviews/2020/03/06/10-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%89%D0%BE-%D1%89%D0%B0%D1%81%D1%82%D0%B8%D0%B5-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE%D1%82%D0%BE-%D0%B8%D1%80%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B0%D0%BA%D0%B0%D0%B1%D1%80%D0%B5%D0%BD%D0%BE%D1%82%D0%BE.html</guid>
        
        <category>Гилером Мартинес</category>
        
        <category>отблъскващо щастие</category>
        
        <category>разкази</category>
        
        <category>Колибри</category>
        
        <category>рецензия</category>
        
        
        <category>bookreviews</category>
        
      </item>
    
  </channel>
</rss>

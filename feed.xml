<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Wed, 13 Nov 2019 08:04:20 +0000</pubDate>
    <lastBuildDate>Wed, 13 Nov 2019 08:04:20 +0000</lastBuildDate>
    <generator>Jekyll v3.8.5</generator>
    
      <item>
        <title>След &quot;Есен&quot; на Али Смит на български идва и &quot;Зима&quot;</title>
        <description>&lt;p&gt;Писателката Али Смит, която е шотландският боец в днешната англоезична литература, има нова книга в българските книжарници. Романът ѝ „Зима” излезе у нас две години след появата си във Великобритания в рамките на планираната тетралогия „Сезони”. Поредицата нашумя, след като първата ѝ част „Есен” (&lt;a href=&quot;https://literaturnirazgovori.com/bookreviews/2019/02/14/10-00-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B0%D0%BB%D0%B8-%D1%81%D0%BC%D0%B8%D1%82-%D0%B5%D1%81%D0%B5%D0%BD.html&quot;&gt;виж рецензия тук&lt;/a&gt;) беше сред финалистите за наградата „Ман Букър” през 2017 г.&lt;/p&gt;

&lt;p&gt;==&lt;/p&gt;

&lt;p&gt;Творбите стигат до българските читатели в превод на Паулина Мичева и с логото на издателство „Лист”.&lt;/p&gt;

&lt;p&gt;==&lt;/p&gt;

&lt;p&gt;Както в „Есен”, така и в „Зима” Али Смит създава реалистична картина на съвременния свят, в която по великолепен начин смесва глобалната политика, любовта и изкуството.&lt;/p&gt;

&lt;p&gt;==&lt;/p&gt;

&lt;p&gt;В епохата на пост-истината, вещите за еднократна употреба и токсичната политика блогърът Арт пише за Изкуството в природата. Личният му живот е близо до хаоса. За да скрие, че е зарязан от гаджето си, плаща на покритата с пиърсинги Лукс да прекара Коледа с него и майка му.&lt;/p&gt;

&lt;p&gt;==&lt;/p&gt;

&lt;p&gt;София Кливс – пенсионерка с успешен бизнес в миналото, сега разговаря с глава, която се носи из въздуха. Сестра ѝ Айрис е остаряла, но вечна бунтарка с кауза да спаси човешкото в човечеството.&lt;/p&gt;

&lt;p&gt;==&lt;/p&gt;

&lt;p&gt;Историите на този квартет от личности изплитат сюжетните нишки на „Зима”. Романът е като ребус, в който Али Смит е вложила биография, интереси и лични битки. През 60-те години е била яростен противник на американските военни бази по света, сега на прицела на перото ѝ са теми като Брекзит, отношението на британците към имигрантите, „скелетите”, които всяко семейство крие в гардероба си.&lt;/p&gt;

&lt;p&gt;==&lt;/p&gt;

&lt;p&gt;Тази рамка може да звучи смразяващо, но върху страниците на „Зима” лежи покривало от топлота и обещание за добри дни. И Али Смит отново „контрабандира” история за английска художничка. „Есен” ни въведе в изкуството на Полин Боти, „Зима” ни среща с Барбара Хепуърт.&lt;/p&gt;

&lt;p&gt;==&lt;/p&gt;

&lt;p&gt;Корицата на книгата е дело на Албена Лимони.&lt;/p&gt;
</description>
        <pubDate>Mon, 11 Nov 2019 00:00:00 +0000</pubDate>
        <link>/newbooks/2019/11/11/10-21-%D1%81%D0%BB%D0%B5%D0%B4-%D0%B5%D1%81%D0%B5%D0%BD-%D0%BD%D0%B0-%D0%B0%D0%BB%D0%B8-%D1%81%D0%BC%D0%B8%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B4%D0%B2%D0%B0-%D0%B8-%D0%B7%D0%B8%D0%BC%D0%B0.html</link>
        <guid isPermaLink="true">/newbooks/2019/11/11/10-21-%D1%81%D0%BB%D0%B5%D0%B4-%D0%B5%D1%81%D0%B5%D0%BD-%D0%BD%D0%B0-%D0%B0%D0%BB%D0%B8-%D1%81%D0%BC%D0%B8%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B4%D0%B2%D0%B0-%D0%B8-%D0%B7%D0%B8%D0%BC%D0%B0.html</guid>
        
        <category>Зима</category>
        
        <category>Али Смит</category>
        
        <category>Лист</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Радослав Парушев се завръща с романа &quot;Изнасилени от чудеса&quot; (и откъс) </title>
        <description>&lt;p&gt;На 22 ноември Радослав Парушев се завръща на литературната авансцена, като този път е по-агресивен, по-анимационно забавен и политически по-некоректен от всякога, съобщават издателите му от „Колибри”.&lt;/p&gt;

&lt;p&gt;==&lt;/p&gt;

&lt;p&gt;„Всяка книга би следвало да се пише с ясното, макар и до някаква степен тъжно съзнание, че във Вселената винаги съществува възможност единственият читател на тази конкретна книга да си остане нейният автор”, казва Парушев. Така започва и „Изнасилени от чудеса”, или неоторизираната биография на „Ийгълс ъф Дет Метъл“ (240 стр., цена: 16 лв., художник на корицата: Дамян Дамянов).&lt;/p&gt;

&lt;p&gt;==&lt;/p&gt;

&lt;p&gt;Това не е биографична книга за рок банда, чието име вероятно никога не сте чували. Това е роман за рокендрол, наркотици, свобода, любов, приятелство, за планирано и извършено чудовищно престъпление и шеметно преследване между най-разнообразни групи от психопати на три континента. Роман за сблъсъка между двете сякаш най-противоречиви, най-отдалечени по скàлата на нормалността исторически явления – рокендрола и радикалния ислям; безпощадна пародия на ценностните разломи в днешната цивилизация, на съвременните форми на употреба на фундаментални принципи и идеи. Жестоко ироничен, той е тревожен вик за граничното състояние на модерния свят.&lt;/p&gt;

&lt;p&gt;==&lt;/p&gt;

&lt;p&gt;Радослав Парушев е роден през 1975 г. в София. Автор е на романи, сборници с разкази и публицистика. Отличен с награда в конкурса за разказ „Бъди писател“ на списание „Егоист“ измежду 600 участници (2001 г.), носител на награда от националния конкурс за къс разказ „Рашко Сугарев“ (2003 г.), многократно номиниран за наградата „Хеликон”. Женен, с една дъщеря.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Когато бях дете, ние, преебаните в Източна Европа, живеехме в обществен строй, който се наричаше „развит социализъм“, но историята и ние, самите му съвременници, го запомнихме с много по-характерното, конкретно и подобаващо мръсно звучащо понятие „комунизъм“. Комунизмът е най-отвратителното нещо, случвало се някога на човешката раса, като в класацията включваме и германския нацизъм. И така, през мръсния, отвратителен комунизъм комунистите бяха издали една бутафорна книга, която бяха озаглавили „АБВ на попмузиката“. Под попмузика тогава се имаше предвид диското и рокендрола, компютърната попмузика още не беше изобретена. Рокендролът по онова време беше силно нежелателен за комунистите, защото застрашаваше властта на тия безбожни капути, но понеже, пътувайки по работа в капиталистическите държави, безбожните капути нямаше как да спрат самите себе си да купуват на децата си джинси, кожени якета и плочи именно с рокендрол, капутите издадоха тази книга, за да се опитат да дадат класово обяснение на рокендрола през призмата на марксизма-ленинизма  – учение, което по онова време за комунистите заместваше вярата в Бог така, както, като умря Стив Джобс, в душите на определени консумеристки кръгове за известно време вярата в умрелия Стив Джобс заместваше вярата в Бог…&lt;/p&gt;

&lt;p&gt;==&lt;/p&gt;

&lt;p&gt;Когато взех в тринайсетгодишните си ръчички сборника с азбучно подредени класови червени лъжи „АБВ на попмузиката“, американската група „Ийгълс“ ми беше известна единствено с песента си „Хотел Калифорния“. В скверния червен справочник прочетох, че „Ийгълс“ свирят и записват песни и албуми от началото на седемдесетте и че голямата си популярност и успеха си дължат на факта, че в творчеството си разглеждат социални теми, свързани с проблемите на младите хора от работническата класа в Калифорния. Както си спомняте, в единствената песен на „Ийгълс“, за която можете да се сетите, се разказва от първо лице историята на някакъв нещастник, който, окъснявайки, замръква в съмнителна едноименна локация, управлявана от дама на име „Tiffany-twisted, she got the Mercedes Benz, she’s got a lot of pretty, pretty boys, she calls friends“, където, общо взето, го понадрусали, понаебали и накрая, като понечил да си върви, му казали: а, не, пичага, „you can check out any time you like, but you can never leave“ (като „ne-е-е-еver“ е изпято с такава интонация, сякаш именно в този момент рязко му бръкват в гъза на класово осъзнатия вокал на пролетарската група „Ийгълс“). Понеже поради правилно насочените амбиции на родителите ми аз още като дете владеех английски доста над средното ниво и понеже, както казах, единствено „Хотел Калифорния“ знаех на „Ийгълс“, силно взех да се чудя и мая какви са тия отрудени млади работници, дето ходят да се трошат като кучета по разни извратени бардаци, и какво общо има това с класовата борба като такава, каквато ми я преподаваха комунистите в училище. В училище комунистите ни бяха обяснили класовата борба по приказен начин – класова борба е да те изтезават фашистите в злокобни тъмнични мазета, но ти нищо да не им кажеш, да умреш от изтезанията и след това да останеш да живееш вечно в паметта на признателните потомци и в името на някой горд свинекомплекс с комини, дръзновено раздрали небесната синева. Впрочем, докато ни преподавали това комунистите, наистина изтезавали разни хора по разни мазета, които хора обаче, за разлика от приказните герои, си казвали всичко, дори това, което през ума не им било минавало, че знаят.&lt;/p&gt;

&lt;p&gt;==&lt;/p&gt;

&lt;p&gt;Само че комунистите и техните престъпления, макар че ще останат завинаги в паметта на цивилизованата част от човечеството, няма да намерят повече място в този положителен и развлекателен текст  – от тук, та чак до края му. И така, минаха години, без с „Ийгълс“ повече да ни се пресекат пътищата, до момента, в който се заех с настоящата романизирана биография. Направих рисърч на тема „Ийгълс“, който беше наистина кратък, тъй като се оказа, че през последните приблизително петдесет години групата „Ийгълс“ наистина не е композирала и записала нито една песен освен сълзливата балада за друсания млад социалист, противозаконно задържан от упадъчни буржоазни елементи в някакъв хотел – нито една друга песен, макар че „Ийгълс“ са издали общо деветнайсет различни студийни албума, всичките озаглавени „Greatest Hits“, от които през десетилетията са се продали толкова милиарди копия, че това на практика ги прави най-продаваната американска група на американска територия. Да не се бърка – „Металика“ и, предполагам, „Аеросмит“ са по-продавани американски групи, но като към продажбите у дома се добавят реализираните световни тиражи. Също така Уитни Хюстън е по-продаван от „Ийгълс“ американски изпълнител в Америка, но тя не е група. „Ийгълс“ – вероятно заради недоказания си работническо-селски произход и обективната логика (дори направо – диалектика) на класовата борба  – държат рекорда за продажби на група в Америка и са, общо взето, класическо олицетворение на олигархичния рокендрол естаблишмънт, което какво ли е – ами точно обратното на това, което за мен олицетворяват героите на настоящата биография. Така че стига за „Ийгълс“, продължаваме нататък с терминологичните определения.&lt;/p&gt;

&lt;p&gt;==&lt;/p&gt;

&lt;p&gt;ДЕТ МЕТЪЛ&lt;/p&gt;

&lt;p&gt;==&lt;/p&gt;

&lt;p&gt;Дет метълът е фаза от развитието на рокендрола, настъпила през първата половина на осемдесетте години на XX век в някои от развитите капиталистически държави, и в известен смисъл представлява дъното на рокендрола. Ако се върнем към корените на явлението двайсетина години по-рано, лесно ще установим зараждането на една конкретна закономерност – още „Ролинг Стоунс“ дават всичко от себе си да бъдат „по-шумни“ от „Бийтълс“ (което, предвид нивото на развитие на техниката през 1963 година, означава, буквално, да крещиш по-силно от другия вокалист в микрофона и да блъскаш по барабаните си по-силно от другия барабанист – с всички сили). След това, за да направят впечатление на публиката, „Ху“ зазвучават по-бързо и по-агресивно от „Стоунс“. Понеже от примитивните китари в средата на шейсетте няма как да се извади по-агресивен и по-зъл звук от, общо взето, лежерното „дръндрън“, „Ху“, за да надскочат „Стоунс“, започват просто и съвсем буквално да трошат китарите си на сцената. Впоследствие всичко живо троши инструменти, но „Ху“ останаха завинаги първите. Сетне „Лед Зепелин“ в стремежа си да надджангърят „Ху“ пък започват да звучат толкова бързо и агресивно, че направо създават нов клон в рокендрола, наречен хард рок. Почти веднага (още през следващото лято) „Блек Сабат“ и след година-две „Тин Лизи“ качват оборотите до степен, че нещото вече започва да се нарича метъл, стига се до NWBHM (New Wave British Heavy Metal) – тогавашната нова британска вълна, облечена в бутафорни кожи с пирамидки орда, предвождана от „Айрън Мейдън“ и „Джудас Прийст“, с чиито драматични физиономии, струва ми се, средно информираната публика все още свързва понятието хеви метъл.&lt;/p&gt;

&lt;p&gt;==&lt;/p&gt;

&lt;p&gt;Сетне, през осемдесетте, се появиха и за кратко бяха активни пискливи смешници като „Хелоуин“, които, понеже пищяха с по-висока скорост от „Мейдън“, бяха наречени от критиката спийд метъл. (Изобщо тогава хората в културния свят много четяха музикални списания, в които музикалните журналисти всеки път, когато някой педал с космата гръд и впити в гъза панталони от изкуствена кожа се новопоявяваше на сцената, се чувстваха длъжни и се надпреварваха да измислят ново име на неподражаемия му индивидуален стил.) След това дойде траш метълът, представляван от едни потни типове с космати рамене и месести космати уши като „Слейър“, „Антракс“ и поне в началото – „Металика“ и „Мегадет“. Впрочем трашметълистите действително изглеждаха така, сякаш в Калифорния някога е съществувало нещо като работническа класа и са ѝ се народили деца, които, вместо да отидат да се трепят във фабриките, са станали траш метъл музиканти. Траш метълът е онова нещо, в което китарата вие пронизително и немелодично, певецът ръмжи заплашително за това колко е велик примерно Сатаната и как Сатаната ще дойде да царува в кръв (което пророчество, като се замисля, към края на тази книга действително се сбъдва в немалка степен), а отзад двете каси на комплекта барабани правят едно много характерно трррртакатакатакатакатаккккк! – като, как да се изразим, като както звучи детско барабанче. Впрочем след упорито ритмично умоляване от страна на трашметълистите Черният господар да им купи душите, Черният господар взе че действително инвестира в някои от тях – „Металика“ станаха най-богатите хора, свирили какъвто и да е метъл в историята, станаха притежатели на медии и на какво ли още не и дори подеха небогоугодни кампании срещу свободното използване на авторско съдържание. „Антракс“ и „Слейър“ пък си останаха бедни, но относително честни дяволопоклонници с по някой друг скромен половин милион в сметките. И накрая, най-сетне, върху раменете на траш метъла стъпиха пичове, които, макар и да носеха чисти черни сърца и да имаха искрени сатанински намерения, за съжаление, не ставаха и за чеп за зеле, не притежаваха качества дори да бъдат трашметълисти – и именно те изобретиха дет метъла. Характерно за стила е, че китарите, настроени криво-ляво в най-ниската възможна тоналност, звучат като влаченето на тенекия от сирене по неравен напукан асфалтов плац. Вокалите се наричат death grows, ала не звучат като предсмъртни хрипове, а по-скоро като рев на див звяр. Нещо средно (и уродливо) между мечка и глиган, модулирано в гърлото на пъпчив, потен и дебел дългокос представител на работническата класа с душа, изтъкана от злоба и гняв, и с изключително миризливи крака. Та този иска да го начука на целия капиталистически свят, в който свят по-талантливите, работливи, образовани и по-адекватни от него притежават много, много повече неща, а той, осъзнавайки своята слабост пред мощта на коварния капиталистически свят, прибягва до неизбежното – да призове Сатаната да дойде и да пръсне гъза на системата със своя ален зъл чеп. Толкова голямо чудовищно желание в толкова малко и пъпчасало като гнусно лице гърло! Да, пичовете от дет метъл течението имаха искрени антисистемни намерения, но именно капиталистите, виновни за техните комплекси и тяхната нищета, след средата на осемдесетте превърнаха дет метъла в индустрия, бълваща пазарни продукти, насочени към онеправданите маси от дебели пъпчиви чикиджии. Като цяло, дет метълът, подобно на „Ийгълс“, поради комбинирано стечение на негативни фактори представлява обратното на това, което истинският рокендрол е:&lt;/p&gt;

&lt;p&gt;==&lt;/p&gt;

&lt;p&gt;Течение в изкуството,&lt;/p&gt;

&lt;p&gt;==&lt;/p&gt;

&lt;p&gt;провокирано от Радостта от Живота,&lt;/p&gt;

&lt;p&gt;==&lt;/p&gt;

&lt;p&gt;възпяващо Радостта от Живота,&lt;/p&gt;

&lt;p&gt;==&lt;/p&gt;

&lt;p&gt;умножаващо Радостта от Живота.&lt;/p&gt;

&lt;p&gt;==&lt;/p&gt;

&lt;p&gt;Най-изявените представители на дет метъла през XX век са групите „Венъм“, „Пазесд“, „Дет“, „Дистрашкън“, „Морбид Ейнджъл“, „Пестиленс“, „Ъбичуари“. В началото на XXI век стилът все още беше жив и популярен особено в Скандинавия  – вероятно заради непрестанното желание да се самоубиеш в онази целогодишна зимна нощ там горе, – като специализираната критика усилено настояваше, че е налице война между норвежката и шведската дет метъл сцена, което само по себе си, извън контекста на каквото и да е, звучи, съгласете се, истински смешно.&lt;/p&gt;

&lt;p&gt;==&lt;/p&gt;

&lt;p&gt;В известен смисъл това, че рокендролът катастрофира в дет метъла, е закономерен завършек на една тенденция, характерна и за всички останали клонове на изкуството  – към края на осемдесетте години на XX век и във визуалните изкуства, и в литературата изразните средства бяха доведени до екстремна крайност, до степен изкуствата вече да не може да бъдат възприемани от психически здрав индивид. Но съвременното изкуство, естествено, не свърши с това. Защото, за радост, дойде постът. Когато например рокендролът се изчерпа да е бърз, шумен и агресивен, вместо да умре, стана по-бавен и по-тих, върна се към романтиката на седемдесетте  – появи се грънджът, едно типично посткултурно явление. В литературата след Маркес, общо взето, вече нямаше какво да се напише по линия на модернизма. (Някои, естествено, казват, че Маркес е постмодернист, и са прави, защото е и такъв.) Тогава се появиха структурализмът на Умберто Еко, постмодернизмът на Мартин Еймис, неокласическият неомодернизъм на, примерно, Радослав Парушев, но стига с теорията на изкуството – да оставим теорията на културолозите и да се фокусираме върху това, което няколко критици упорито твърдят, че най-добре умеем – разказването на истории.&lt;/p&gt;
</description>
        <pubDate>Mon, 11 Nov 2019 00:00:00 +0000</pubDate>
        <link>/newbooks/2019/11/11/10-15-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BF%D0%B0%D1%80%D1%83%D1%88%D0%B5%D0%B2-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81-%D1%80%D0%BE%D0%BC%D0%B0%D0%BD%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B8-%D0%BE%D1%82-%D1%87%D1%83%D0%B4%D0%B5%D1%81%D0%B0-%D0%B8-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/11/11/10-15-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BF%D0%B0%D1%80%D1%83%D1%88%D0%B5%D0%B2-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81-%D1%80%D0%BE%D0%BC%D0%B0%D0%BD%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B8-%D0%BE%D1%82-%D1%87%D1%83%D0%B4%D0%B5%D1%81%D0%B0-%D0%B8-%D0%BE%D1%82%D0%BA%D1%8A%D1%81.html</guid>
        
        <category>Радослав Парушев</category>
        
        <category>Колибри</category>
        
        <category>Изнасилени от чудеса</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Дни на самота&quot;, Елена Феранте - монолог на сломената жена</title>
        <description>&lt;p&gt;Да напишеш една от най-баналните истории на света - един мъж изоставя една жена - така че тя да зазвучи наново, насъщно, неистово, с емоционално напрежение и ускорение, докарано почти до пароксизъм - изисква майсторство, което Елена Фернате определено притежава. Вторият роман на италианската писателка - “Дни на самота”, написан през 2002 г., е и първата й издадена у нас книга (изд. “Колибри”, 2009 г.).&lt;/p&gt;

&lt;p&gt;==&lt;/p&gt;

&lt;p&gt;Чудовищно талантлив моноспектакъл, “Дни на самота” предлага хиперреалистичен портрет в безпощадно близък кадър на напуснатата и сломена съпруга, който не ни не дава възможност нито за миг да се разсеем и да отдъхнем, а ни прави съпричастни на процесите на неконтролируем личностен разпад. Впрочем, романът сам прави литературна препратка към “Сломената жена” на Симон дьо Бовоар и “Ана Каренина” на Толстой.&lt;/p&gt;

&lt;p&gt;==&lt;/p&gt;

&lt;p&gt;Феранте не губи време в прелюдии, тя поставя целия сюжет на масата още с първото изречение: “Един априлски следобед, веднага след като обядвахме, моят мъж ми съобщи, че смята да ме напусне”, а с първия параграф целият заварен живот на семейството на Олга и Марио и двете им деца влиза в кадър. Олга, израснала в шумно и емоционално екстровертно семейство в Неапол, сега живее в Торино, постигнала необходимата премереност в реакциите, емоционална сдържаност и вътрешен и външен ред, посветен изцяло на семейството. Тя не работи, макар някога да е писала книги. След петнадесет години брак, без никакви обяснения, Марио я напуска, за да заживее с момиче на половината на възрастта им.&lt;/p&gt;

&lt;p&gt;==&lt;/p&gt;

&lt;p&gt;Феранте, или по-скоро героинята й Олга, прави сама на себе си дълбока психологическа дисекция, аутопсира съкрушеното си същество, подлага на самоанализа състоянието си на рязко и безчестно изоставена жена, живяла години наред в емоционална и физическа зависимост от партньора си - така както се случва с много двойки.&lt;/p&gt;

&lt;p&gt;==&lt;/p&gt;

&lt;p&gt;Образът на Олга е толкова плътен и наситен, че неслучайно се говори за кинемагратофичност при писането на Феранте: ние буквално туптим във вътрешността на героинята, чуваме, подушваме, виждаме всеки жест на слабост и агония. Именно това нелицеприятно, натуралистично, безмилостно искрено изследване на действията и мислите на изоставената жена е във фокуса на авторския интерес - повече, отколкото възможната сюжетност около него. Феранте е безпощадна и на читателя не е спестена възможността да се отврати от героинята, да я съжали, да се засрами от нея, да й се ядоса.&lt;/p&gt;

&lt;p&gt;==&lt;/p&gt;

&lt;p&gt;**Вглеждането в себе си чрез този роман за мнозина жени, минали през изневярата, ще е болезнен. **&lt;/p&gt;

&lt;p&gt;==&lt;/p&gt;

&lt;p&gt;Олга преминава през всички класически фази на страданието: през отричането, самосъжалението, самоунижението, депресията, търсенето на отговорност, гнева, ревността, неадекватността, депресията, неспособността да се концентрира, занемарената грижа към децата, дори до степен на отвращение и отчуждение от тях, през обвиненията, цинизма и вербалната агресия, стигаща до бичуваща вулгарност (особено във въобразените сексуални сцени между мъжа й и любовницата му), през агресивно сменящите се настроения чак докато болката й затихне в кулминацията на една неочаквана не-човешка смърт, а Олга намери мъничък праг на поносимост и досег с истинското си “аз” благодарение на съседа си - виртуозен музикант, който в ежедневното си битие е стеснителен и “смотан” стар ерген. Възможност за край на болката, но не и розова награда за изпитанието. Защото преодоляване има, но то не е холивудско, в него няма добри и лоши и реванш на съдбата, нито награда на бял кон за добрите, а само оголване на нещата от живота такива каквито са.&lt;/p&gt;

&lt;p&gt;==&lt;/p&gt;

&lt;p&gt;Разпадът е толкова бурен и силен, че се стига дори до моменти на фантастични видения, в които на Олга се явява съседка от детството - “горкинката”, съсипала се и посегнала на живота си, след като е напусната от мъжа си - детски кошмар, който се сбъдва и за Олга.&lt;/p&gt;

&lt;p&gt;==&lt;/p&gt;

&lt;p&gt;“Дни на самота” е изключително интензивен роман. Той е психиделичен монолог от ада, в които влиза всеки изоставен. Писането в него е не просто задъхано, както е банално да се казва, а буквално свистящо - подобно на размахвана във въздуха жилава пръчка. То хапе свирепо с яростта на неудобна истина.&lt;/p&gt;
</description>
        <pubDate>Fri, 08 Nov 2019 00:00:00 +0000</pubDate>
        <link>/bookreviews/2019/11/08/10-15-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%BD%D0%B8-%D0%BD%D0%B0-%D1%81%D0%B0%D0%BC%D0%BE%D1%82%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%BC%D0%BE%D0%BD%D0%BE%D0%BB%D0%BE%D0%B3-%D0%BD%D0%B0-%D1%81%D0%BB%D0%BE%D0%BC%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0.html</link>
        <guid isPermaLink="true">/bookreviews/2019/11/08/10-15-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%BD%D0%B8-%D0%BD%D0%B0-%D1%81%D0%B0%D0%BC%D0%BE%D1%82%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%BC%D0%BE%D0%BD%D0%BE%D0%BB%D0%BE%D0%B3-%D0%BD%D0%B0-%D1%81%D0%BB%D0%BE%D0%BC%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0.html</guid>
        
        <category>Елена Феранте</category>
        
        <category>дни на самота</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Последната книга от тетралогията на Елена Феранте - в книжарниците от 8 ноември</title>
        <description>&lt;p&gt;Дългоочакваната четвърта книга от неаполитанската тетралогия на Елена Феранте влиза в книжарниците на 8 ноември, съобщават издателите от “Колибри”.&lt;/p&gt;

&lt;p&gt;==&lt;/p&gt;

&lt;p&gt;„Историята на изгубеното дете” (превод: Иво Йонков, 488 стр., цена: 20 лв.) е достоен финал на „Гениалната приятелка“, „Новото фамилно име” и „Тази, която си отива, тази, която остава”.&lt;/p&gt;

&lt;p&gt;==&lt;/p&gt;

&lt;p&gt;Блестящата, образована Елена е вече утвърдена писателка, буйната, непредвидима Лила развива новия си бизнес и води спокоен, улегнал живот. Отношенията между двете приятелки са все така сложни, като въпреки това обичта им една към друга не подлежи на съмнение.&lt;/p&gt;

&lt;p&gt;==&lt;/p&gt;

&lt;p&gt;Постепенно нещата се развиват в друга посока и придобиват драматичен обрат. В крайна сметка нито Елена намира спокойствие в Неапол, където се е завърнала, нито Лила успява да се освободи от атмосферата на конформизъм и насилие в родния си квартал. Неочаквани събития водят читателя към неочаквания завършек. „Историята на изгубеното дете“ е последната книга от неаполитанската тетралогия, но финалът е все пак леко открехнат…&lt;/p&gt;

&lt;p&gt;==&lt;/p&gt;

&lt;p&gt;С основание спрягат Елена Феранте като една от най-въздействащите италиански писателки, майстор на реалистичните психологически романи, т.нар. „трилъри за душата”, някои от които имат успешни филмови адаптации. Авторитетното издание „Тайм” я включи в списъка на 100-те най-влиятелни личности в света.&lt;/p&gt;

&lt;p&gt;==&lt;/p&gt;

&lt;p&gt;Българските читатели я познават от 2009 г., когато у нас излезе романът й „Дни на самота”. Привлякла над 5,5 милиона читатели от всички краища на света, неаполитанската поредица „Гениалната приятелка” е брилянтен епос за израстването на две момичета, а и на цяло едно поколение в покрайнините на Неапол през втората половина на миналия век.&lt;/p&gt;
</description>
        <pubDate>Thu, 07 Nov 2019 00:00:00 +0000</pubDate>
        <link>/newbooks/2019/11/07/09-56-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%BE%D1%82-%D1%82%D0%B5%D1%82%D1%80%D0%B0%D0%BB%D0%BE%D0%B3%D0%B8%D1%8F%D1%82%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5-%D0%BE%D1%82-8-%D0%BD%D0%BE%D0%B5%D0%BC%D0%B2%D1%80%D0%B8.html</link>
        <guid isPermaLink="true">/newbooks/2019/11/07/09-56-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%BE%D1%82-%D1%82%D0%B5%D1%82%D1%80%D0%B0%D0%BB%D0%BE%D0%B3%D0%B8%D1%8F%D1%82%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5-%D0%BE%D1%82-8-%D0%BD%D0%BE%D0%B5%D0%BC%D0%B2%D1%80%D0%B8.html</guid>
        
        <category>Елена Феранте</category>
        
        <category>гениалната приятелка</category>
        
        <category>Историята на изгубеното дете</category>
        
        <category>Колибри</category>
        
        <category>тетралогия</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Българският лекар&quot; на Ники Павлов разказва историята на българин психиатър и семейството му в ГДР</title>
        <description>&lt;p&gt;В началото на 60-те години на ХХ век един млад българин отива като психиатър в ГДР с надеждата, че там ще си намери късмета. Среща Розе, безгрижно и търсещо приключения момиче. Женят се по любов и Розе тръгва след Ванчо за България. Но не издържа дълго. Двамата се връщат в ГДР, където се ражда дъщеря им Нели.&lt;/p&gt;

&lt;p&gt;==&lt;/p&gt;

&lt;p&gt;Насред лишената от свобода система на ГДР те успяват да създадат свой малък, почти здрав свят. Почти здрав, тъй като гневът в душата на Ванчо, меланхолията му, склонността му към алкохола помрачават щастието им. Режимът на комунистическата партия засилва натиска си върху българския лекар и семейството се вижда принудено да предприеме дръзко бягство.&lt;/p&gt;

&lt;p&gt;==&lt;/p&gt;

&lt;p&gt;Новото начало на Запад е многообещаващо. Но дали ще успеят да прогонят демоните от миналото? Десетилетия по-късно дъщерята Нели се връща назад по оставените следи: що за човек е бил баща й, от когото тя цял живот се е страхувала и когото в същото време така много е обичала?&lt;/p&gt;

&lt;p&gt;==&lt;/p&gt;

&lt;p&gt;“Българският лекар” (в превод на Жанина Драгостинова) е книга за загубата на родината и новото начало, за изтикването на миналото и спомените за него, за семейните раздори и сдобряването и за мощта на чувствата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ники Павлов&lt;/strong&gt;, дъщеря на българин и германка, е родена през 1964 г. в ГДР. Когато е 13-годишна, семейството й бяга на Запад. Ники Павлов следва в Мюнхен политически науки, славистика и най-нова история. Работила е като преподавател по политология, пресаташе на политически формации, репортер в пресата, редактор и сценарист в телевизията. В момента живее със съпруга си и трите им деца в Берлин, където работи като автор, журналист и предприемач.&lt;/p&gt;

&lt;p&gt;==&lt;/p&gt;

&lt;p&gt;Ники Павлов е автор и на романа „Жената в кибритената кутийка“ (2007) и новелата „По-късно животът ще е хубав“ (2010). „Българският лекар“ е първият й роман, преведен на български език.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Премиери:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Пловдив: 6 ноември 2019 (сряда), 19:00, Vintage House, в Дом на културата “Борис Христов”&lt;/p&gt;

&lt;p&gt;София: 7 ноември 2019 (четвъртък), 18:30, Галерия Credo Bonum, ул. Славянска 2&lt;/p&gt;

&lt;p&gt;Монтана:  8 ноември 2019 (петък), 13:30, Градска галерия “Кирил Петров”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Отзиви:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Бащата на Ники – доктор Павлов (в романа доктор Николов) става психиатър, работи първо в ГДР, където се ражда самата тя, после в Западна Германия. Романът е както родова история, така и движение из празните полета на една ненаписана сравнителна история на европейската психиатрия. В този смисъл той по нов начин подрежда представите ни за света, в който сме отрасли, с неговите идеи за здраве, тяло и дух. Именно днес, в травмираното ни настояще, романът може да се чете както през важните си психиатрични отклонения и описания, така и като роман за възможността да има оздравяване, независимо от травмата и въпреки невъзможния триумф. — Диана Иванова, вестник Култура&lt;/p&gt;

&lt;p&gt;==&lt;/p&gt;

&lt;p&gt;Роман за нашето столетие. — Петър Клаус, Културрадио, Берлин-Бранденбург&lt;/p&gt;

&lt;p&gt;==&lt;/p&gt;

&lt;p&gt;Нейната тема е бягството… Ники Павлов пресъздава в книгата си България от 60-те години, живота в ГДР и ситуацията в психиатричните клиники там, също както и атмосферата в Западна Германия през 70-те. Прави го така добре и така прецизно, че петстотинте страници не доскучават и не омръзват. — Доротее Нолте, Дер Тагесшпигел&lt;/p&gt;

&lt;p&gt;==&lt;/p&gt;

&lt;p&gt;Всички ние имаме родители. Те също имат своите родители – и всички те ни завещават една раница, с която да вървим през живота. В най-добрия случай можем да спрем и да погледнем какво има вътре. — Ники Павлов&lt;/p&gt;
</description>
        <pubDate>Tue, 05 Nov 2019 00:00:00 +0000</pubDate>
        <link>/newbooks/2019/11/05/11-15-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BB%D0%B5%D0%BA%D0%B0%D1%80-%D0%BD%D0%B0-%D0%BD%D0%B8%D0%BA%D0%B8-%D0%BF%D0%B0%D0%B2%D0%BB%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%B2-%D0%B3%D0%B4%D1%80.html</link>
        <guid isPermaLink="true">/newbooks/2019/11/05/11-15-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BB%D0%B5%D0%BA%D0%B0%D1%80-%D0%BD%D0%B0-%D0%BD%D0%B8%D0%BA%D0%B8-%D0%BF%D0%B0%D0%B2%D0%BB%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%B2-%D0%B3%D0%B4%D1%80.html</guid>
        
        <category>българският лекар</category>
        
        <category>Жанет 45</category>
        
        <category>нова книга</category>
        
        <category>роман</category>
        
        <category>Ники Павлов</category>
        
        
        <category>newbooks</category>
        
      </item>
    
      <item>
        <title>&quot;Аз съм българка&quot; от Петя Александрова и Капка Кънева – 40 смели, умни и достойни българки от историята</title>
        <description>&lt;p&gt;Знаете ли, че истинското име на Калина Малина е Райна? А че още през XIX век е имало българки-педагози? Отговори на тези и други любопитни подробности може да откриете в „Аз съм българка”!&lt;/p&gt;

&lt;p&gt;==&lt;/p&gt;

&lt;p&gt;Изданието на “Сиела” събира 40 истории за смели, умни и достойни българки от историята, написани от Петя Александрова. 40 знакови български художнички пък нарисуваха портрети на тези жени, превръщайки я в достоен български аналог на превзелата целия свят „Истории за лека нощ за момичета бунтарки”. Съставител на специалното издание е известната художничка на корици Капка Кънева.&lt;/p&gt;

&lt;p&gt;==&lt;/p&gt;

&lt;p&gt;Сред историите са тези на Венета Ботева, Леда Милева, Яна Язова, Цветана Табакова, Ива-Ваня, Вела Живкова-Благоева, Мара Белчева – познати и непознати имена от историята ни, които оживяват отново.&lt;/p&gt;

&lt;p&gt;==&lt;/p&gt;

&lt;p&gt;Защо героините на „Аз съм българка” са само жени? „Лесно е да се отговори на този въпрос”, твърди Петя Александрова. „Защото все още за света, в който живеем, полът не е без значение. И защото нещата не са били така лесни, когато си жена и имаш смели идеи и хвъркати мечти. А само с тях светът може да бъде променен. И да служим за пример на бъдещите поколения.”&lt;/p&gt;

&lt;p&gt;==&lt;/p&gt;

&lt;p&gt;„Моят избор на героини в тази книга робуваше на едно-единствено условие: да могат да служат за пример и вдъхновение на днешните момичета. На тези, които са неуверени, плашливи, несмели. На тези, които лесно се отказват от мечтите си, ако срещнат препятствие или неодобрение. Които се страхуват от обществено порицание, боят се да бъдат различни, любознателни, страстни, дръзки… На тези, които не смеят да бъдат щастливи или свободни посвоему.”&lt;/p&gt;

&lt;p&gt;&lt;img src=&quot;/Uploads/azsymbylgarka2.jpg&quot; alt=&quot;&quot; /&gt;&lt;/p&gt;
</description>
        <pubDate>Tue, 05 Nov 2019 00:00:00 +0000</pubDate>
        <link>/newbooks/2019/11/05/10-55-%D0%B0%D0%B7-%D1%81%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BE%D1%82-%D0%BF%D0%B5%D1%82%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D0%B0-%D0%B8-%D0%BA%D0%B0%D0%BF%D0%BA%D0%B0-%D0%BA%D1%8A%D0%BD%D0%B5%D0%B2%D0%B0-40-%D1%81%D0%BC%D0%B5%D0%BB%D0%B8-%D1%83%D0%BC%D0%BD%D0%B8-%D0%B8-%D0%B4%D0%BE%D1%81%D1%82%D0%BE%D0%B9%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%BE%D1%82-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0.html</link>
        <guid isPermaLink="true">/newbooks/2019/11/05/10-55-%D0%B0%D0%B7-%D1%81%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BE%D1%82-%D0%BF%D0%B5%D1%82%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D0%B0-%D0%B8-%D0%BA%D0%B0%D0%BF%D0%BA%D0%B0-%D0%BA%D1%8A%D0%BD%D0%B5%D0%B2%D0%B0-40-%D1%81%D0%BC%D0%B5%D0%BB%D0%B8-%D1%83%D0%BC%D0%BD%D0%B8-%D0%B8-%D0%B4%D0%BE%D1%81%D1%82%D0%BE%D0%B9%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%BE%D1%82-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0.html</guid>
        
        <category>аз съм българка</category>
        
        <category>сиела</category>
        
        <category>истории</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Палми Ранчев: Написал съм разкази, които друг не би могъл да напише</title>
        <description>&lt;p&gt;&lt;em&gt;&lt;strong&gt;Антония: Книгата ви с разкази „Тази вечер нищо не е случайно“ е сред номинираните за наградата на „Перото“? Какви според вас са били мотивите на журито – и ако вие бяхте сред него, за какво бихте я отличили?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Палми&lt;/strong&gt;&lt;/em&gt;: Последната ми книгата е сборник с разкази, двадесет и пет на брой, и премина два или три кръга преди да стигне финалната права. Това не е първата ми номинация за тази награда. Номиниран съм и преди, но за поезия. Освен това съм сред често номинираните автори. За „Хеликон“, например, съм номиниран шест или седем пъти. Освен това за роман на годината, а и за някои други по-важни или незабележими литературни награди. Вероятно и затова не преживявам номинациите особено интензивно.&lt;/p&gt;

&lt;p&gt;==&lt;/p&gt;

&lt;p&gt;**Обикновено журитата ме използват като екзотична подправка заради бокса **&lt;/p&gt;

&lt;p&gt;==&lt;/p&gt;

&lt;p&gt;и всичко останало около него. Иначе винаги съм смятал, че моята книга е най-добрата, заради особеностите на героите, някои за първи път появяващи се в българската литература, и заради начина ми на писане, специфично мой, разпознаваем. Все важни достойнства става ли дума за проза, по мое мнение. Написал съм разкази, които друг не би могъл да напише. А с подобни ориентири сравненията с други автори прибавят малко към фактическото състояние.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: Като че ли малцина днес пишат за малкия и невидим човек, за унижените и оскърбените. Това като че ли вече се смята за демоде, престанало е да буди литературен интерес. Защо все пак го правите вие? Кое в героите от подземието ги прави интересни за вас като писател? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: Най-голям ентусиазъм у нас предизвикват книгите-преразкази, умело наподобяващи чужди почерци от вече харесани книги. Обикновено допълнени с мотиви от собствената биография. Вероятно защото официалният литературен вкус се оформя главно от университетски преподаватели или литературни журналисти. Факт със свои достойнства и недостатъци, който няма как да бъде коригиран, защото&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;професията писател, поне в нашата страна, реално не съществува&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Спомням си, че прескокът на голяма част от съвременните писатели от соцреализъм в постмодернизма навремето доста ме разсмиваше. Но не само заради това не се съобразявам с литературните моди. Азбучна истината е, че писането има общо с екзистенциалната сърцевина, с най-важното за времето и хората. Само този вид писане има стойност за мене.&lt;/p&gt;

&lt;p&gt;==&lt;/p&gt;

&lt;p&gt;**Харесвам литературата в контекста на обикновения живот, **&lt;/p&gt;

&lt;p&gt;==&lt;/p&gt;

&lt;p&gt;а не на друга литература. Признавам си греха, винаги съм на страната на унижените и оскърбените. Романтично като позиция, но при мене е и действие, и затова има собствена стойност. Не търся героите си в подземия. Или ако шеговито разширим метафората, подземията на тези в Парламента, на старо и ново-забогателите, не са кой знае колко различни от битийните подземия на всяко човешко същество. Лесно уязвимо, и същевременно устойчиво, постоянно несигурно, и същевременно дръзко, готово да рискува и да се надява на нещо по-добро в следващите няколко минути, часове, или години.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Дори когато давате имена на героите си, моето усещане е, че те остават скрити зад параван на анонимност. Търсен ефект ли е или такава е неизбежната съдба на всички типажи, които сте избрали да разказвате?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: Усещането за анонимност е удобното разрешение на угризенията, че нищо не сме направили за изпадналия в беда. Не сме му помогнали. Както и към зловещото привикване с бедственото положение на множеството човешки същества наоколо. Няма смисъл да припомням какъв е процента на тези, които у нас живеят около прага на абсолютната бедност, или доста под него.&lt;/p&gt;

&lt;p&gt;==&lt;/p&gt;

&lt;p&gt;Но не социалното им положение е причина да пиша за тях. Живеещи в покрайнините на обществото, пресичащи доброволно или принудени интимни или чисто социални граници, са свободни да избират. Заради проявената воля и жизненост, или заради липсата им. Освен това в наше време битийният скок от кофите боклук, или от места близки до тях, направо в Парламента, е напълно възможен. Като и обратния, доколкото се очаква да започне смята на основните фигури в постоянно неуспешната игра, с която би трябвало да се осигури добруването на така наречения народ.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Почти всичките ви герои са мъже. Жените като че ли присъстват рядко, и дори тогава по-скоро са антураж, малко кътче на топлина и уют. Мъжки ли е светът разказите ви?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: За мене малкото кътче с топлина и уют винаги е голямо. Без жените в разказите ми нищо няма да е достатъчно уютно и топло. Интересно също няма да е. Имам разказ и с хомосексуален привкус. Там също става дума за липсата на човешка топлина. Както и за уюта на приятелската близост и общуване. Светът в разказите е светът, в който живеят героите ми. Населен с техните истории, чувствени пропадания, въздигания, както и с други техни преживявания и настроения. Понякога този свят е продължение на разказите, в някои случаи разказите продължават света.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: Спомняте си разказа за кучето и бръснаря, нали? Тези малки, почти невидими жестове на добрина присъстват в много от разказите ви. Заразна ли е човещината /както се случва в конкретния разказ/ - или злото е по-заразно от нея? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: Добрината се култивира. Човешкото същество постоянно се бори със злото в себе си, често заедно с някой, или търси помощта на добрия Бог. Масовото зло е заразно за масовия човек. Приятно ми е да героизирам индивидуалната съдба на случайния човек. Затова героите ми често изглеждат случайни за останалите.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: Няма ли опасност от мелодрама и морална сантименталност света на вашите разкази? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;:_** **_Истината не е сантиментална или мелодраматична. Или ако понякога е, съм готов и на естетически катастрофи, за да остане видима. И доколкото е възможно непокътната за идващите след нас хора. Това е уточняване на позицията, от която пиша. Иначе мелодрамата и сантимента са литературни похвати, които не използвам. Създаването на кратък разказ е изкуство. Вид ювелирна работа. Наслаждавам се, когато разказът, както вече споменах, сам се пише. И става достатъчно органичен и естествен. Тогава не се налага да търпя обвинения нито от самите герои, нито от евентуалния драг читател за една или друга подробност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: А има ли я любовта в тях?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: Любовта, желанието да обичаш и да бъдеш обичан, и емоциите, които ги съпътстват са основен двигател, и на разказите, и на живота. Често са свързани, продължават се и се допълват. Няма нужда непременно някой да бъде наречен обичан/обичащ, макар те винаги да се появяват като основен мотив, като оправдани или обвинение - и за най-хубавото, и за най-лошото.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Езикът ви е лаконичен, сух, мъжки, а текстовете – кратки, често с рязък финал. Понякога имам усещането, че те се изливат, а после бързате да ги прекъснете, за да продължите към следващата история, тъй като и тя напира да бъде разказана. Правилно ли усещам писателския процес при вас – или е друг?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: Не изпитвам угризения заради мъжкият си начин на разказване. Често имам чувство, че не разказвам, а изграждам разказите си. Отблъсква ме приказливото и сладкодумно дърдорене. Предпочитам илюзията, в която героите сами се създават. Затова е погрешно усещането, че прекъсвам когото и да било. Той или Тя /които и да са/ сами се прекъсват, доколкото историите в сборника са част от общият ни житейския калейдоскоп, в който и читателите, и героите, и аз като някакъв трети, не сме само наблюдатели. Още повече освен разкази съм писал и публикувал дълги стихотворения и поеми, една пиеса, а и романи.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Ако вие трябваше да дадете наградата на български колега по перо, на кого бихте я дали тази година?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П&lt;/strong&gt;&lt;/em&gt;: За съжаление през последните три-четири години съм в по-често в чужбина и не съм чел произведенията, за които би трябвало да споделя мнението си. Макар да познавам творчеството на Елена Алексиева и Чавдар Ценов. Харесвам ги като автори, но не се осмелявам да дам предимство на някой от двамата.&lt;/p&gt;
</description>
        <pubDate>Mon, 04 Nov 2019 00:00:00 +0000</pubDate>
        <link>/interviews/2019/11/04/12-07-%D0%BF%D0%B0%D0%BB%D0%BC%D0%B8-%D1%80%D0%B0%D0%BD%D1%87%D0%B5%D0%B2-%D0%BD%D0%B0%D0%BF%D0%B8%D1%81%D0%B0%D0%BB-%D1%81%D1%8A%D0%BC-%D1%80%D0%B0%D0%B7%D0%BA%D0%B0%D0%B7%D0%B8-%D0%BA%D0%BE%D0%B8%D1%82%D0%BE-%D0%B4%D1%80%D1%83%D0%B3-%D0%BD%D0%B5-%D0%B1%D0%B8-%D0%BC%D0%BE%D0%B3%D1%8A%D0%BB-%D0%B4%D0%B0-%D0%BD%D0%B0%D0%BF%D0%B8%D1%88%D0%B5.html</link>
        <guid isPermaLink="true">/interviews/2019/11/04/12-07-%D0%BF%D0%B0%D0%BB%D0%BC%D0%B8-%D1%80%D0%B0%D0%BD%D1%87%D0%B5%D0%B2-%D0%BD%D0%B0%D0%BF%D0%B8%D1%81%D0%B0%D0%BB-%D1%81%D1%8A%D0%BC-%D1%80%D0%B0%D0%B7%D0%BA%D0%B0%D0%B7%D0%B8-%D0%BA%D0%BE%D0%B8%D1%82%D0%BE-%D0%B4%D1%80%D1%83%D0%B3-%D0%BD%D0%B5-%D0%B1%D0%B8-%D0%BC%D0%BE%D0%B3%D1%8A%D0%BB-%D0%B4%D0%B0-%D0%BD%D0%B0%D0%BF%D0%B8%D1%88%D0%B5.html</guid>
        
        <category>Палми Ранчев</category>
        
        <category>тази вечер няма нищо случайно</category>
        
        <category>Жанет 45</category>
        
        <category>разкази</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Три нови заглавия от издателство &quot;Ерго&quot; - на Геза Чат, Владислав Христов и Пламен Антов</title>
        <description>&lt;p&gt;Три нови книги пуска на книжния пазар издателство “Ерго”: новото допълнено и преработено издание на “Опиум” от Геза Чат, новата стихосбирка на Владислав Христов “Писма до Лазар” и сборника с разкази “Голямо червено слънце, самотни електрически светлини” на Пламен Антов.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Авторът на „Опиум“ Геза Чат&lt;/strong&gt; е известен унгарски писател, написал едни от най-впечатляващите кратки разкази на унгарската литература в началото на ХХ век. Книгата съдържа седем нови, непревеждани досега негови разказа, както и най-доброто от „Дневник 1912-1913 г.“. \
\
=&lt;/p&gt;

&lt;p&gt;&lt;em&gt;Преводът от унгарски е на Мартин Христов, Мина Цонева и Здравко Чубриев. Художник е Ася Колева-Стоянова. Книгата е 346 стр. с цена 19,00 лв.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Опитал съм се да подбера онези разкази на Геза Чат, които са най-характерни за творчеството му и имат актуално звучене, но тук намират място и някои от литературните му експерименти, съобщава издателят. Инкриминираният „Дневник“ на автора съдържа пълния текст на оригинала с незначителни съкращения.&lt;/p&gt;

&lt;p&gt;==&lt;/p&gt;

&lt;p&gt;В разказите на Чат, белязани от стилистиката на натурализма и пропити от ярките багри на символизма, оживява свят на ненависти и тайни страсти, на чудовищни злодейства. В творчеството му се преплитат мистичните детски изживявания и визии, сексуалността и бруталността на човека, загадките на човешката душа и смъртоносните ѝ проявления.&lt;/p&gt;

&lt;p&gt;==&lt;/p&gt;

&lt;p&gt;Геза Чат е писателският псевдоним на Йожеф Бренер (р. 1887 г. в Сабадка, днес Суботица, Сърбия). Той е не само изкушен лекар-морфинист и донжуан, но и музикален критик, сред първите в Унгария, които признават значимостта на композитора Бела Барток, съчинява и паметни студии и за Пучини и Вагнер. През 1909 г. завършва медицинския факултет на Будапещенския университет и интересите му го насочват към все още прохождащата тогава психоанализа. Огромно влияние върху него и творчеството му упражняват Дарвин, Юнг и най-вече Фройд, а резултатите от психоаналитичните му изследвания се радват на всестранно приложение.&lt;/p&gt;

&lt;p&gt;==&lt;/p&gt;

&lt;p&gt;**Отскоро в избрани книжарници е и новата книга с поезия на Владислав Христов „Писма до Лазар“ **(84 стр., цена 10,00 лв.), писана в периода 1998-2018 г., в която ще откриете една различна, не по-малко завладяваща поетика.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/pismadolazar.jpg&quot; alt=&quot;&quot; /&gt;&lt;/p&gt;

&lt;p&gt;“Новата книга на Владислав Христов възпира залеза на съвременната българска поема. Авторът ни показва мощно метафорично мислене, което задвижва модернистката центрофуга за производство на смисъл. Текстовете са спомен за онези изстъпления на модернизма, които ни свързват с небесата – спомен и желание за красота, невъзможност, за щурм в промяната на съзнанието”, пише Марин Бодаков.&lt;/p&gt;

&lt;p&gt;==&lt;/p&gt;

&lt;p&gt;“В поемите си Владислав Христов създава поетически ефир, в който различните поети и поетически стилове се срещат, обменят духовни същности, изясняват се, и се допълват. „Писма до Лазар“ изобилства от динамични философски картини, природни и градски реалии, смисли и внушения, убягнали на обикновения поглед. Поетът ни увлича в това пътуване към човешката същност, наелектризира ни с желание да споделим възторзите и отчаянията му”, пише и Палми Ранчев.&lt;/p&gt;

&lt;p&gt;==&lt;/p&gt;

&lt;p&gt;Последната книга от литературната триада на издателството е &lt;strong&gt;„Голямо червено слънце, самотни електрически светлини“ на Пламен Антов&lt;/strong&gt;, която съдържа четиринайсет нови разказа (128 стр., цена 13,00 лв.). Авторът представя самостоятелни случки, дискретно свързани от фигурата на скитащия се по пътищата на днешна България разказвач. Истории, пронизани от усещането за една много човешка екзистенциална самота. Този тон не заглъхва дори и в най-комично разказаните истории и по всичко личи, че идва от високо.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/golqmo-cherveno-slunce.jpg&quot; alt=&quot;&quot; /&gt;&lt;/p&gt;

&lt;p&gt;“Това е книга за днешна България и на пръв поглед тя лесно би могла да се определи като реалистична. Реализмът й обаче е от по-особено естество. (…) Тази странност, това обезпознаване на уж очевидното продължава из цялата книга. Действието се извършва на места, където човек попада по случайност и едва ли някога се връща отново”, пише Кристин Димитрова.&lt;/p&gt;

&lt;p&gt;==&lt;/p&gt;

&lt;p&gt;“Наситени с действие, с диалог и речева характеристика, която издига и прави различими героите, разказите преливат един в друг. На места са със сходна елегична атмосфера, другаде са остри, брутални – и заради екстатичността на поведението, и заради сгъстеното психологическо време. Разказите показват характерни страни на всекидневието по-скоро психологически, отколкото чрез изобразяване на бит, и заради това често са извън актуалната литературна конвенция”, пише и Палми Ранчев.&lt;/p&gt;

&lt;p&gt;==&lt;/p&gt;

&lt;p&gt;Пламен Антов (1964 г., Монтана) е автор на 16 книги с поезия, разкази, пиеси, литературна критика и теория. Последните от тях са „Граници на забавяне“ (2013, белетристика), „Поетът е хтонично същество“ (2015, поезия, фрагменти, фотографии), „Българският постмодернизъм ХХІ–ХІХ в. Към философията на българската литература“ (2016, монографично изследване). Антов е доц. д.ф.н. в Института за литература към БАН.&lt;/p&gt;
</description>
        <pubDate>Tue, 29 Oct 2019 00:00:00 +0000</pubDate>
        <link>/newbooks/2019/10/29/09-49-%D1%82%D1%80%D0%B8-%D0%BD%D0%BE%D0%B2%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%BE%D1%82-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5%D1%80%D0%B3%D0%BE-%D0%BD%D0%B0-%D0%B3%D0%B5%D0%B7%D0%B0-%D1%87%D0%B0%D1%82-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2-%D0%B8-%D0%BF%D0%BB%D0%B0%D0%BC%D0%B5%D0%BD-%D0%B0%D0%BD%D1%82%D0%BE%D0%B2.html</link>
        <guid isPermaLink="true">/newbooks/2019/10/29/09-49-%D1%82%D1%80%D0%B8-%D0%BD%D0%BE%D0%B2%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%BE%D1%82-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5%D1%80%D0%B3%D0%BE-%D0%BD%D0%B0-%D0%B3%D0%B5%D0%B7%D0%B0-%D1%87%D0%B0%D1%82-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2-%D0%B8-%D0%BF%D0%BB%D0%B0%D0%BC%D0%B5%D0%BD-%D0%B0%D0%BD%D1%82%D0%BE%D0%B2.html</guid>
        
        <category>ерго</category>
        
        <category>нова книга</category>
        
        <category>владислав христов</category>
        
        <category>геза чат</category>
        
        <category>пламен антов</category>
        
        
        <category>newbooks</category>
        
      </item>
    
      <item>
        <title>Два романа на Макс Блехер - болезнено личен екперимент с (не)реалността</title>
        <description>&lt;p&gt;&lt;em&gt;“Какво представлява чувството ми за реалност? Около мен се е възвърнал животът, който ще живея до следващия си сън. Сега се боря с реалността. Крещя, умолявам някой да ме събуди. Да се опомня в друг, в друг живот – истинския.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Когато Макс Блехер си отива, той е само на 28. Тази смърт не е неочаквана, тя е резултат от десетгодишно “пребиваване” в тежка и рядка болест, приковала го дълги години на легло – състояние, което може да промени възприятието не просто за живота, но и за самата тъкан на реалността и идентичността, тяхната достоверност и смисъл: тема, която занимава краткото, но впечатляващо творчество на Блехер.&lt;/p&gt;

&lt;p&gt;==&lt;/p&gt;

&lt;p&gt;Признат приживе, забравен по време на комунизма, преоткрит едва в началото на XXI век, гласът на един от най-ярките румънски модернисти носи ехото на редица други от неговото поколение интелектуалци в Европа, но би било несправедливо да не откроим своеобразността и странното съвременно звучене на този глас. Много е писано – и затова тук няма да се спираме на тях – за приликите на Блехер с Кафка и Бруно Шулц (с тяхното приемане на безсмислието и безнадеждността, скуката, самотата и страданието като същност на съществуванието), със също като него болния Пруст (с неговата поетика на мига, “прустова” памет, отдаване на детайла), или със сюрреалистите, с някои от които Блехер е водил кореспонденция и при които е публикувал (с над-реализма, със значенията на сънищата и виденията и експериментите с реалността, които оприличават текстовете на румънския автор с картините на Дали).&lt;/p&gt;

&lt;p&gt;==&lt;/p&gt;

&lt;p&gt;Двата най-важни романа на Макс Блехер – &lt;strong&gt;“Случки в близката нереалност” и “Белязани сърца”&lt;/strong&gt;, излизязоха под знака на изд. “Жанет 45” с красиво и болезнено макабрените илюстрации на Теодор Ушев и в чудесния превод на Лора Ненковска. И двата текста са откровено биографични, макар и доста различни един от друг. Единият проследява летните спомени от едно детство и юношество в малък румънски град, а вторият, по определението на самия Блехер, представлява нещо като дневник на болния за живота във френски санаториум (място, където самият Блехер се е лекувал) и нарежда книгата сред редица големи образци в тази традиция.&lt;/p&gt;

&lt;p&gt;==&lt;/p&gt;

&lt;p&gt;И болнавото и чувствително, съзерцателно и меланхолично момче с будно въображение от първия роман, и диагностицираният с костна туберкулоза румънски студент във Франция Емануел от втория гледат на света както своя автор – през призмата на болестта и слабостта, на кризите и ограничението, на непрестанната душевна бран с несигурността и неопределеността, както и с произтичащото от това усещане за (не)реалност, от която – както се пита първият герой – “кой ще ме събуди”. И двамата протагонисти сякаш са пациенти на самите себе си, когато изследват усещанията си и тялото си в дълбочина и някак “отстрани”.&lt;/p&gt;

&lt;p&gt;==&lt;/p&gt;

&lt;p&gt;“Случки в близката нереалност” е в много по-голяма степен метафизичен експеримент с (не)реалността и предметността, с формата и съдържанието, със самата тъкан на ежедневието и нестабилността на физическия свят. Романът представлява малосюжетна проза, съставена от низ винетки-реминисценции, изолирани случки, сънища и видения, вътрешни открития и външни наблюдения. “Белязани сърца” пък е по-традиционен сюжетен роман, който разказва за драматичните преживявания в една затворена болнична среда, изградила собствен свят, имитиращ живота. Докато първият роман е по-скоро интелектуално и сензорно, то вторият е преди всичко емоционално предизвикателство за читателя, но и при двата реалността, нейното изтъняване и уплътняване в “контурите на нещата”, е основен проблем. Така при единия герой “делничната (му) същност се разтваря в неопределеността”, а когато Емануел научава за болестта си, разсъждава, че контурът, който поддържа неговата купчина плът и кости, вече “едва задържа в прегръдката си готовата да се сгромоляса материя”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Нищо, никога, никъде и при никакви обстоятелства не се случва в този свят”, “Светът нямаше сили да се промени дори и на милиметър”&lt;/em&gt;, възкликва обаче героят-момче на Блехер и това усещане за обреченост сякаш е пряко отражение на “фиксираното” състояние на автора, който прекарва близо десет години обездвижен. В “Случки в близката нереалност” протагонистът говори за своето спорадично желание да си присвои реалност, да влезе свойски в чуждо битие, буквално в друга гледна точка, която да промени позиционирането му – той иска да вижда света ту от вътрешността на предметите, ту отдолу - като животните, ту да е дърво или фотография, обикаляща света в различни витрини, ту да стане част от декор, който “не знаеше нищо за мен”.&lt;/p&gt;

&lt;p&gt;==&lt;/p&gt;

&lt;p&gt;Такъв копнеж за паралелна реалност виждаме и в “Белязани сърца”, където пък сякаш противно на очакването се случва толкова много. Лежащият, хоризонтален свят, в който пребивават на подвижните си кушетки неподвижните болни, е сцена, на която се разиграват всички характерни за обикновения живот движения – влюбвания и раздели, купони и напивания, дребни сметки и благородни жестове, разходки и секс. Нещо повече, привикнали към този свят, оздравелите често развиват зависимост и се оказват неспособни да се завърнат към истинския, те се страхуват, че в реалността на здравите няма да открият смисъл и ще се превърнат в “монотонни животни”, а по-късно Емануел ще започне да се дразни от чистотата и свободата в тялото на любимата, която вече е оздравяла.&lt;/p&gt;

&lt;p&gt;==&lt;/p&gt;

&lt;p&gt;Идеята, че светът е сцена, че в своята съвкупност предметите образуват декори и че всичко се развива в рамките на тъжно представление, както и че в една декоративна и театрална вселена животът трябва да се играе с фалш и внимание към орнамента, е особено силно обговорена в “Случки в близката нереалност”. Впрочем бих нарекла този роман “интериорен” – от една страна той е опипващо търсене на вътрешна идентичност, а от друга е обсебен от интериорното, от предметността и вещите в обкръжението на героя, които той почти инвентаризира, търсейки възприятието, което го кара да вижда материалната реалност по различен начин. Всеки предмет и детайл участват във възкресяването на спомен, те са хранилище на памет и меланхолна носталгия (по Мария Степанова). Според Блехер, който говори за “тиранията на предметите”, вещите са реквизит, който обгражда и надживява представлението на човешкото.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“В каквато и посока да се отправеше мисълта ми, се натъкваше на предмети и застинали тела подобно на стени, пред които трябваше да падна на колене”&lt;/em&gt;. Но както казва и един от героите в “Белязани сърца”: &lt;em&gt;“…колко странно и изоставено може да изглежда едно празно помещение, в което откриваш следи от хората, които са били там! Усещането за пустота и самотност е непоносимо. Тогава по-ясно осъзнах, че предметите и мебелите, сред които хората прекарват най-незаменимите и най-непринудените си часове, в края на краищата, не принадлежат на никого. Хората просто преминават през декора и край.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;В този предметен, декоративен свят хората са почти сенки, които трябва да играят своите безкрайно и отчайващо повторими жестове. В “Случки в близката нереалност” героят разсъждава за тъжното задължение на света да продължава в своя установен, театрален работен ритъм – една сигурност, която е безсмислена и меланхолична. Така и Емануел от “Белязани сърца”, който като че ли постепенно се превръща в циник, извършва “привидните жестове, очертаващи картината на съвършена любов” спрямо любимата си Соланж, а всички професионално боледуващи всекидневно разиграват “смехотворно фалшива и безполезна инсценировка”. Самият Емануел признава, че е подготвен за евентуалната роля на труп.&lt;/p&gt;

&lt;p&gt;==&lt;/p&gt;

&lt;p&gt;Героите няма къде да избягат, освен в една нереална действителност, във втори, изкуствен план. И в двата романа персонажите са сякаш опредметени, но докато във втория това е поради физическото им състояние, във първия това е поради факта, че в своето “далечно отсъствие” протагонистът е съзерцателен наблюдател, който влиза в живота на другите като че ли случайно, незабележимо, мълчаливо, точно подобно на вещ, която иска да се слее с останалите. Момчето от “Случки в близката нереалност” е и силно впечатлявано от всичко изкуствено и имитативно – от восъчните паноптикуми, от киното, от фотографските студия, от панаирите, на които Блехер посвещава цели глави. За восъчните фигури той пише, че са единственото автентично нещо в битието – _“само те най-демонстративно фалшифицираха живота, като по силата на причудливата си и изкуствена неподвижност ставаха част от действителната атмосфера на света”. _&lt;/p&gt;

&lt;p&gt;==&lt;/p&gt;

&lt;p&gt;Между момчето от романа и останалите герои липсват ясни отношения, освен малко по-яркото му еротично увлечение по Клара и особеното чувство към Еда, &lt;em&gt;“благодарение на която за първи път се виждах отвън”&lt;/em&gt;. Впрочем, тук трябва да отворя една скоба и да спомена, че еротичното присъства особено силно и в двете книги. Блехер е изненадващо и дори безсрамно откровен по отношение на сексуалността. &lt;em&gt;“…спомените от дълбините на детството си, винаги ги откривам свързани с познанието за похотта”&lt;/em&gt;, пише той, а героят му признава, че по време на плътска наслада го обзема унес, който замъглява взора и сетивата му. Както и при сюрреалистите, и при Блехер възбудата е свързана с омаята на съня, а еротичното дели територия с несъзнаваното.&lt;/p&gt;

&lt;p&gt;==&lt;/p&gt;

&lt;p&gt;Изобщо при Мaкс Блехер преживянията носят атмосферата на сън, който е в непрекъсната игра с реалността (или пък обратното). Детството, сънят, фантазията и виденията делят общи територии и много тънка ципа разделя сигурността, в която живеят героите, от света на несигурностите. Само понякога е дадено плътността внезапно да стане прозрачност и нещата да са дотолкова изтънели, че през тях да се зърне истинският им смисъл, вярва младият му протагонист. Впрочем можем да открием почти Платоновото разбиране за идеите тук: _“предметите загубваха обикновения си смисъл: заливаше ги ново битие. Като че внезапно са били разопаковани от тънките и прозрачни хартии, с които са били увити дотогава, видът им ставаше неописуемо подновен. Изглеждаха като че имат по-висше и фантастично предназначение”. _&lt;/p&gt;

&lt;p&gt;==&lt;/p&gt;

&lt;p&gt;Макар да разчита на халюцинации и сънища, “Случки в близката нереалност” е същевременно хипер-реалистично потапяне в непосредствената реалност, усилена от уникалната гледна точка на героя. Протагонистът скита из странните и потайни пространства на един почти абстрактен град, из местата, които привличат или съществуват само във фантазията му, чертаейки така карта на спомените и търсейки отговор на въпроса “кой съм точно?”. При Макс Блехер пътуването е преди всичко на нивото на сетивата. Пустият град се превръща в паноптикум на причудливото, неговите измерения дишат и причиняват ту припадъци (също толкова неустоими), ту неочакван покой, и тези мигове на трансфигурация, подобна на християнското претворяване, са съвместими с дълбокия сън, присъщ и на творчеството, в който &lt;em&gt;„целият свят спираше и никой не знаеше нищо за изтеклото време”&lt;/em&gt;. В реалността се потапя и Емануел, който скита непрекъснато в кушетката си по улиците на Берк, откривайки накрая своето убежище на самота и покой.&lt;/p&gt;

&lt;p&gt;==&lt;/p&gt;

&lt;p&gt;В първия роман Блехер противопоставя кухината на релефността, вдлъбнатото на запълненото, “израстъците от плът” на въздушните празнини. Героят му е пленен от празните, периферни, утробни пространства-кухини (пещера, таван, подземия, суфльорска стая), но такива са впрочем и детството, сексуалността и смъртта, чието притегание в книгата е особено силно. Впускането в тях е като потъване в топла, мека и лепкава първична кал. В книгата има дълга сцена именно с подобно чувствено потапяне в кал - съвсем физическо и причиняващо инфантилна радост разиграване на библейското “от пръст си направен и в пръст ще се превърнеш”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„В света не съществува нищо друго освен кал… това, което приемах за болка, беше просто тихото клокочене на калта – протоплазмени израстъци, моделирани под формата на думи и мисли“&lt;/em&gt;, пише Блехер и героят му в първия роман дори нарича себе си специално създание на неумолимата, властната и съвсем елементарна кал. Зрелищна кал съпътства и погребението на един от героите във втория роман, като буквално клокочи и поглъща мъртвеца. Изобщо елементите – вода, земя, светлина – имат огромна роля в прозата на Макс Блехер. Светлината е особено силна – и макар да е прави видимо всяко нещо, затваряйки го в ципата на контурите му, тя е често враждебна, твърде ярка и изобилна, способна, така да се каже, да преосвети лентата и да направи несигурни и трудно видими очертанията на нещата. Дори когато вали, тя е неумолимо там, обгръщайки видимия свят.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Ти си форма по-кратковременна и по-разпокъсана от първичната материя. Тогава ти е необходимо огромно усилие, за да разбереш инерцията на камъните и да лежиш нищожен, сведен до онова „по-малко от теб самия“. Но си оставаш осъден да не можеш да го сториш“.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Извън всичко казано дотук за двата романа, ако се абстрахираме от по-дълбоките смисли, “Случки в близката нереалност” може да бъде четена и просто като красива и вълшебна автобиография, уловила миговете на израстването. “Белязани сърца” пък – като великолепно изследване на психологията и поведението на болните в едно затворено общество. И двете книги работят със спомените от различни възрасти с убеждението, че всеки спомен е уникален в линейната последователност от събития и носи своята неизменна и непроменима прецизна реалност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“”Твоят живот мина така, а не другояче”, казва споменът. И на никой живот не е дадено да получи нещо повече от прецизно оформения отпечатък на баналността”.&lt;/em&gt;&lt;/p&gt;
</description>
        <pubDate>Mon, 28 Oct 2019 00:00:00 +0000</pubDate>
        <link>/bookreviews/2019/10/28/09-11-%D0%B4%D0%B2%D0%B0-%D1%80%D0%BE%D0%BC%D0%B0%D0%BD%D0%B0-%D0%BD%D0%B0-%D0%BC%D0%B0%D0%BA%D1%81-%D0%B1%D0%BB%D0%B5%D1%85%D0%B5%D1%80-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D0%BB%D0%B8%D1%87%D0%B5%D0%BD-%D0%B5%D0%BA%D0%BF%D0%B5%D1%80%D0%B8%D0%BC%D0%B5%D0%BD%D1%82-%D1%81-%D0%BD%D0%B5%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0.html</link>
        <guid isPermaLink="true">/bookreviews/2019/10/28/09-11-%D0%B4%D0%B2%D0%B0-%D1%80%D0%BE%D0%BC%D0%B0%D0%BD%D0%B0-%D0%BD%D0%B0-%D0%BC%D0%B0%D0%BA%D1%81-%D0%B1%D0%BB%D0%B5%D1%85%D0%B5%D1%80-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D0%BB%D0%B8%D1%87%D0%B5%D0%BD-%D0%B5%D0%BA%D0%BF%D0%B5%D1%80%D0%B8%D0%BC%D0%B5%D0%BD%D1%82-%D1%81-%D0%BD%D0%B5%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0.html</guid>
        
        <category>Макс Блехер</category>
        
        <category>случки в близката нереалност</category>
        
        <category>белязани души</category>
        
        <category>Жанет 45</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Децата на войната&quot;, Варужан Восганян - абсолютно задължителен източноевропейски роман</title>
        <description>&lt;p&gt;Варужан Восганян е написал източноевропейския роман par excellance, чиято поява е способна да отсрами липсата на достатъчно подобни текстове дори у нас. Този изключително румънски, от една страна, текст същевременно надскача националните граници, за да направи съпричастни няколко поколения от региона чрез сходните им спомени и преживявания за следвоенните години, комунизма и прехода към демокрация. Ето защо по своя общочовешки мащаб „Децата на войната“ (изд. „Парадокс“ в прекрасния превод на Ванина Божикова) би могъл да се отнася до всяка една източноевропейска и бивша комунистическа страна.&lt;/p&gt;

&lt;p&gt;==&lt;/p&gt;

&lt;p&gt;Да, у нас повече или по-малко успешни подобни усилия са правени от Владимир Зарев (с трилогията и някои от другите му романи), от Теодора Димова (с последния й роман “Поразените”), от Ангел Игов (с “Кротките”), Стефан Коспартов (с “Когато капеха кестените”), Илия Троянов и др. Впечатляващ обаче е хоризонтът на “Децата на войната”, вместил всички споменати горе времена, за да извлече философски, почти метафизични истини за тях, както и да обрисува цели процеси и дискусии, актуални и днес в собственото ни общество, използвайки една непопулярна гледна точка - на “победените” всеки по реда си окупатори и насилници.&lt;/p&gt;

&lt;p&gt;==&lt;/p&gt;

&lt;p&gt;Трудно е да ги изброим, защото “Децата на войната” е амбициозен роман за твърде много неща. За механизмите на паметта, като единствената власт, която притежаваме над спомените си, и на забравата, която понякога е най-здравословният акт. За вината и прошката, след която грешката има шанс да спре да се повтаря. За устройството на властта и същността на униформата, която я пази. За огледалата, в които се търсим. За дълга като възможно отрицание на свободата. За производството на герои и отнемането на героизма. За омразата и насилието като двигател на обществените процеси. За кръвта, която е вътрешна спойка на принадлежност, но и знак за рана и престъпление. За остаряването като време да се приближиш към неприкритата истина. За “разчекнатите” поколения - между война и комунизъм, между комунизъм и демокрация. За смъртта.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Войните оставят децата без бащи, но белязани от кръвта им”&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Протагонистът на Восганян е генералът от запаса и бивш милиционер Матей, през чиято гледна точка се води по-голямата част от повествованието. Той е “дете на войната”, “немчуга”, един от многото, заченати в Европа от местни майки и от бащи от германската окупационна армия по време на нейното преминаване през различните територии и държави (през голяма част от войната Румъния всъщност е съюзник на нацистка Германия).&lt;/p&gt;

&lt;p&gt;==&lt;/p&gt;

&lt;p&gt;Тези деца носят белезите на кръвта по лицата си. Кръв, завещана им от бащи във все още крехка младежка възраст, които така са забравяли човешкия си страх от смъртта. Вражеска кръв, заради която силните на деня комунисти ще им търсят сметка и ще ги принуждават да избират. След един арест и побой в полицията, Матей прави своя избор, оправдан според него от безмерната му омраза и желание за отмъщение към неговия незнаен баща. Матей става част от властовия инструмент на новата комунистическа власт.&lt;/p&gt;

&lt;p&gt;==&lt;/p&gt;

&lt;p&gt;Едно заблудено писмо в наши дни, част от поредица писма, които незнайният баща на героя му изпраща без обратен адрес на всеки десет години, разкрива, че Матей има и брат. Благодарение на приятелите си в полицията, той започва да го издирва, предприемайки така пътуване и към себе си. Междувременно Матей започва да пише закъснелите си отговори до бащата, които така и никога няма да бъдат изпратени. Тези разкази за живота му, съчетани със съвременния сюжет, в който съпругата му бавно губи паметта си, отношенията с дъщеря му се пречупват, а заедно с колегите си той най-после прекрачва границите на дълга, формират голяма част от този сложен и многопластов роман.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Мотивът за отцеомразата и отцеубийството е основен в цялата книга&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Липсващият баща, за когото нищо не се знае, е тъкмо заради това непобедимо, обсебващо и непогрешимо присъствие, чиято единствена грешка е детето - остаряващия Матей. Омразата към него е сляпа, дълбочинна, инстинктивна и търси отмъщение. Матей не иска да намери баща си, а вместо това непрестанно го подлага мислено на едно Едипово по своя смисъл убийство, бранейки така своя и на майка му интимен свят. Тази близост е чистата ядка на личността му. Както пише авторът през думите на другия си важен герой, разказът е за “синове, които оплакват майките си”, за Stabat filius вместо Stabat mater, или нещо като обърнато християнство, защото те са деца на своите майки, а техен баща е войната. Впрочем “бащата” в романа винаги попада в ролята на врага (който в крайна сметка трябва да капитулира) - и войникът от нацистката армия, и самият Матей, превърнал се в лишен от всякакви сентименти секурист.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Няма по-често използвано и по-измамно оправдание за егоизма от любовта”&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Любовта като че ли липсва в този роман - страхът и любовта няма как да вървят заедно, пише авторът. И разсъждава още, че любовта е жестокостта да вземаш за себе си, а омразата жестокостта да отблъскваш, като единственото, което ги отличава, е тъгата - човек, който мрази, никога не е тъжен. Матей преживява първата си любов през омразата, втората - през отговорността, и само в последното му увлечение, по безумно по-младо момиче, е поддаването на неговата граница (както е по-късно и участието му в протеста на полицаите). Въпросното момиче му се привижда и в образа на несъстоялата се първа любов, затваряйки така кръга й, и на мамещата и лекомислена младост, която никога не е живяла във време на униформи.&lt;/p&gt;

&lt;p&gt;==&lt;/p&gt;

&lt;p&gt;В тази връзка “Децата на войната” е и разказ за старостта и за сблъсъка между поколенията. Восганян обаче го прави по оста про и анти-комунизъм, най-вече посредством образа на своя новооткрит брат Еуджен и на своя зет Тину, и двамата борци срещу режима, влизали в ареста заради убежденията си - единия преди, а другия по време на студентските протести през Революцията от началото на 90-те. За Тину униформата винаги е била заплаха, той мечтае за свят, в който хората са обединени от обичта си към, а не от страха си от едни и същи неща.&lt;/p&gt;

&lt;p&gt;==&lt;/p&gt;

&lt;p&gt;**Чия истина обаче е по-истинска? **&lt;/p&gt;

&lt;p&gt;==&lt;/p&gt;

&lt;p&gt;Восганян отправя поредно предизвикателство към съвестта и осъдителността, като предлага нееднозначен поглед към конюнктурата на всяко едно време. “Разликата между демокрацията и диктатурата, е, че при диктатурата мислиш и не говориш, докато при демокрацията говориш, а не мислиш”, пише той и чертае откровен портрет на малко или много проваления преход, на днешните механизми на принуда и сплашване, подслушване и държане на къса каишка, на полицаите, които трябва да бранят държавата, но са принудени да протестират срещу нея, на измамите и финансовото обогатяване, на разтуреното производство, на днешното политическо задкулисие. Напразни ли са били отнесените бухалки, съпротивата и преди, и днес? Не е ли сходна технологията на подчинението и сега, и по времето на тоталитаризма, което Восганян обрисува с преследването му на политически бегълци, колективизацията, похода срещу мисълта, книгите и вярата. Въпрос, който не можем до болка да не разпознаем и в България!&lt;/p&gt;

&lt;p&gt;==&lt;/p&gt;

&lt;p&gt;**Униформата срещу свободния от нея човек **&lt;/p&gt;

&lt;p&gt;==&lt;/p&gt;

&lt;p&gt;“Дисциплината сама по себе си може да бъде начин на живот, но не може да придаде смисъл на ничий живот”, пише Восганян. Матей винаги е бил на нейна страна - страната на силата, на чукащия заплашително на вратата, на охраняваните граници. Докато е търсел да извади наяве страха на отсрещния противник, той не го е опознавал, а го е отчуждавал - подобно пациент, който не е длъжен да го обича, докато изпълнява дълга си към него. Но омразата към бащата, която като рак метастазира във всичко около него, предполага всъщност плен и несвобода, и на практика го “затваря” в униформата. Тя му дава сигурността, силата и правото, но му отнема свободата и справедливостта.&lt;/p&gt;

&lt;p&gt;==&lt;/p&gt;

&lt;p&gt;Една от най-споменаваните думи в книгата е именно “униформата”, като метонимия на властта, на облечената в закон сила, пред която честният човек често се чувства съкрушен. “Униформата беше онази част от него, лишена от пукнатини”, пише Восганян. Униформите пазят, но не освобождават. А отмъщението на облечения в униформа е безгранично, тъй като неограничено са му предоставени всички средства. “Избрах униформата, за да мога да си отмъстя според правилата, за да мога да създам канон на отмъщението”, признава Матей, който наказва бягащите към чужбина, защото са с гръб към него и с лица, пълни с надежда към света на баща му. Матей е от оцелелите в един жесток свят, защото спазва границите и наказва онези, които ги прекрачват. Възможно ли е да си едновременно и чудовище, и дисциплиниран?&lt;/p&gt;

&lt;p&gt;==&lt;/p&gt;

&lt;p&gt;Униформата върши всичко вместо Матей, тя е попила в мислите му, мисли вместо него и ако той я свали, тя би продължила да прави същото и сама, защото не униформите кървят, а телата, затворени в тях. Униформата е безлична същност, която сама облича и сменя човеците. Дори жените в живота на Матей са виждали първо и предимно нея: дали за да му се възхитят, да го презрат или да се страхуват от него. Оттеглен, резервиран, с хладен разум, Матей никога не си е позволявал да запита “Защо/” - въпроса, който отличава човека от животното, но защото е смятал въпросите за израз на безпомощност.&lt;/p&gt;

&lt;p&gt;==&lt;/p&gt;

&lt;p&gt;**Неговият новооткрит брат Еуджен, също такова “дете на войната”, **&lt;/p&gt;

&lt;p&gt;==&lt;/p&gt;

&lt;p&gt;споделя ненавистта към бащата, но при него тя е абсолютна омраза и към комунизма и властта. Бунтар цял живот, той е като обърнато огледално отражение на Матей, с когото споделят рядък синдром, наследен генетично по бащина линия. Разказите, които Еуджен пише и които съставляват останалата част от книгата, реконструират моменти от Втората световна война от гледната точка на германските войници, които той заварва в мъчителното очакване на неизбежната смърт, в разтегления момент на сцени, които напомнят дългите кадри на Тарковски. Чрез тези разкази Восганян постига впечатляваща визуална дълбочина в предаване на метафизичната същност на войната, като същевременно можем почти да я подушим, да я докоснем, да усетим студа и ужаса й.&lt;/p&gt;

&lt;p&gt;==&lt;/p&gt;

&lt;p&gt;В заключение да спомена и езика на Варужан Восганян - красив, смислен, зрял, пълен с дълбоки философско-поетични образи и символи. Неговите сценични описания на мигове и психологически състояния са затрогващи, а философските му разсъждения - проницателни и пространни. Текстът на книгата си кореспондира с Фауст и Достоевски, многократно споменавани вътре. Самият автор постига дълбоко проникновение за това как работят механизмите на базови човешки инстинкти, емоции и вътрешни двигатели: забравата, страха, отмъщението, прошката, паметта. Ето защо много силно препоръчвам този важен европейски роман за близкото и не толкова близко минало, който определено би трябвало да се изучава и в училище.&lt;/p&gt;
</description>
        <pubDate>Fri, 18 Oct 2019 00:00:00 +0000</pubDate>
        <link>/bookreviews/2019/10/18/08-14-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2%D0%B0%D1%80%D1%83%D0%B6%D0%B0%D0%BD-%D0%B2%D0%BE%D1%81%D0%B3%D0%B0%D0%BD%D1%8F%D0%BD-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%B5%D0%BD-%D0%B8%D0%B7%D1%82%D0%BE%D1%87%D0%BD%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%80%D0%BE%D0%BC%D0%B0%D0%BD.html</link>
        <guid isPermaLink="true">/bookreviews/2019/10/18/08-14-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2%D0%B0%D1%80%D1%83%D0%B6%D0%B0%D0%BD-%D0%B2%D0%BE%D1%81%D0%B3%D0%B0%D0%BD%D1%8F%D0%BD-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%B5%D0%BD-%D0%B8%D0%B7%D1%82%D0%BE%D1%87%D0%BD%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%80%D0%BE%D0%BC%D0%B0%D0%BD.html</guid>
        
        <category>Парадокс</category>
        
        <category>Варужан Восганян</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Fri, 26 Apr 2019 19:05:41 +0000</pubDate>
    <lastBuildDate>Fri, 26 Apr 2019 19:05:41 +0000</lastBuildDate>
    <generator>Jekyll v3.8.5</generator>
    
      <item>
        <title>Рецензия: &quot;Висока облачност&quot;, Оля Стоянова</title>
        <description>&lt;p&gt;Страшно се радвам, че макар и късно, попаднах на прекрасния сборник с разкази “Висока облачност” на Оля Стоянова. Фината драма в тези 21 текста е с ниски и приглушени тонове, но тъканта й е като на високите облаци - поради голямата им височина тяхното движение е бавно и незабележимо, но ако се вижда с просто око, предвещава влошаване на времето. Тази лека и уж проходима материя крие камерни човешки бури.&lt;/p&gt;

&lt;p&gt;==&lt;/p&gt;

&lt;p&gt;Оля Стоянова е майстор в създаването на наситена атмосфера и особено настроение с минимални средства, с минимум, но точни описания и краски, в междуредията на действията и диалозите. Езикът на авторката е толкова премерен, че сякаш е отсипан с капкомер на точни дози. Нищо в него не дразни храносмилането, нищо не натежава, нищо не е в повече или пък напротив - недостатъчно. Впрочем това са може би българските разкази, които най-много се доближават до световните образци в любимия ми жанр на “разказите, в които нищо не се случва”. Уж, разбира се.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Оля Стоянова е майстор и на онова, което бих нарекла отворена поанта.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тя идва обикновено в самия край на разказа и едновременно дава яснота и оставя многоточие. Смисълът, който героите търсят, са като двойката красиви, приказни коне, които мъжете в “Двойка” напразно издирват и които само определени хора в определен момент, с определена нагласа и душевност успяват да съзрат в далечната мъгла.&lt;/p&gt;

&lt;p&gt;==&lt;/p&gt;

&lt;p&gt;Мнозинството от тези разкази като че ли споделят общи белези: следват много сходна композиция, написани са в сегашно време, прекъсвано от реминисценции в минало, покриват кратък отрязък от време, разказвачът уж е скрит, но от време на време дава заявка за себе си и за ограничеността на наблюдението си, героите рядко носят имена, като обикновено са &lt;em&gt;той, тя, мъжът, жената&lt;/em&gt;, и са индивидуализирани с критичен минимум от подбрани характеристики, които да ги отличат (впрочем понякога тази игра на местоименията води до обърквания кой точно е “той” в поредния абзац).&lt;/p&gt;

&lt;p&gt;==&lt;/p&gt;

&lt;p&gt;**Бих определила тези разкази като ситуационни, **&lt;/p&gt;

&lt;p&gt;==&lt;/p&gt;

&lt;p&gt;тъй като в общия случай са структурирани около малка случка/ситуация. Тя обаче отваря врати към вътрешни или други сюжети, които остават необговорени, ала чието присъствие внезапно придобива далеч по-важно значение.&lt;/p&gt;

&lt;p&gt;==&lt;/p&gt;

&lt;p&gt;Още нещо за героите. Те като че ли принадлежат на общ кръг от познати, често около 30-годишни, с професии и хобита, които биха ги поставили в споделена социална и обществена среда. Тяхната трудна отличимост един от друг дори в посочените лаконични различия не дразни и не затруднява, а като че ли в случая придава спойка на книгата. Много от героите са (от)дръпнати, оттеглени в себе си, скептични, понякога враждебни, неспокойни, измъчвани от вътрешни напрежения със себе си или с близките си.&lt;/p&gt;

&lt;p&gt;==&lt;/p&gt;

&lt;p&gt;**Височината е особена категория в тези истории. **&lt;/p&gt;

&lt;p&gt;==&lt;/p&gt;

&lt;p&gt;Тя присъства съвсем буквално и натрапчиво и в заглавията на много от разказите, и в сюжетите им - чрез планината и гората, чрез героите, които имат общо с алпинизма и планинарството, чрез посоката, която много от тях следват: нагоре към върховете, към изгубеното в планината село, към стъклата на небостъргачите, отразяващи въобразена реалност, към върха на сградата, където е кацнал самоубиец, канещ се да скочи, към метеорологическата станция, в която живее саможив влюбен, към обраслото манастирско гробище, към вселената, в която се вглеждат астрономите.&lt;/p&gt;

&lt;p&gt;==&lt;/p&gt;

&lt;p&gt;**В тези разкази съзрях и следването на два противоположни процеса. **&lt;/p&gt;

&lt;p&gt;==&lt;/p&gt;

&lt;p&gt;Единият е на обезчовечаването, на подмяната на стойности. Например “къщата на влюбените” се превръща в недвижим имот, а историята на семейството в нея - в средство, което да я продаде; запустялото село с природата около него - в място за безогледен добив на дървесина; човешкият живот - в статистика и новина от черната хроника; изгубената приказно красива двойка коне - в бизнес проблем, от който се губят пари; съвестта - в повтарящ се сън, чиято магия гледачка трябва да развали; животните - в тестови екземпляри; дребните био ябълки, отглеждани естествено и с любов - във възможност за скъп био продукт и т.н.&lt;/p&gt;

&lt;p&gt;==&lt;/p&gt;

&lt;p&gt;Тече обаче и обратния процес на остойностяване на малкото, делничното, случайното. Така отсъствията внезапно се разкриват като присъствия; купуването на сладкишите на арабския майстор, влошени заради тъгата му са възможност да се доближиш до нея; отразеното високо по сградите на София е алтернативна география; нежеланият подарък от близък е внезапно отбранявана собственост на връзката с него; грубостта към хората е милост към животните и опазване на чистотата; пътните знаци са указания за самия живот; познаването на билките става път към тайните на човешката душа, разказаната история - към неочаквана подкрепа и съпричастие, порутената гробищна църква - към благодарност пред Бога, лишена от тщестлавие.&lt;/p&gt;

&lt;p&gt;==&lt;/p&gt;

&lt;p&gt;Препоръчвам тези разкази, които се четат бързо и доставят максимално наситено удоволствие от добрия език и близките до всеки от нас сюжети.&lt;/p&gt;
</description>
        <pubDate>Fri, 26 Apr 2019 00:00:00 +0000</pubDate>
        <link>/bookreviews/2019/04/26/21-59-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B2%D0%B8%D1%81%D0%BE%D0%BA%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%BE%D0%BB%D1%8F-%D1%81%D1%82%D0%BE%D1%8F%D0%BD%D0%BE%D0%B2%D0%B0.html</link>
        <guid isPermaLink="true">/bookreviews/2019/04/26/21-59-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B2%D0%B8%D1%81%D0%BE%D0%BA%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%BE%D0%BB%D1%8F-%D1%81%D1%82%D0%BE%D1%8F%D0%BD%D0%BE%D0%B2%D0%B0.html</guid>
        
        <category>Оля Стоянова</category>
        
        <category>висока облачност</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>&quot;Европа и идеята за нация&quot; - нов труд на Хосе Ортега-и-Гасет на български</title>
        <description>&lt;p&gt;В навечерието на Деня на Европа и предстоящите избори за Европейски парламент тази книга ни напомня, че испанският философ и есеист Хосе Ортега-и-Гасет е сред най-проникновените изследователи на същността и еволюцията на европейската идея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Европа и идеята за нация”&lt;/strong&gt; (изд. “Колибри”, превод Ефтим Станков, 304 стр., 24 лв.) разгръща убеждението, че нацията е резултат от сплотяващото чувство за съпринадлежност към определена голяма човешка общност. Чувство, което се поддържа, но не се поражда от общия език, територия, традиции, кръвно родство.&lt;/p&gt;

&lt;p&gt;==&lt;/p&gt;

&lt;p&gt;Според  Хосе Ортега-и-Гасет, един от доайените в замислянето на съвременна обединена Европа, европейската интеграция, колкото и да е трудна и съпровождана от кризи, е процес с бъдеще, защото „зад“ този процес е налице хилядолетна общоевропейска история.&lt;/p&gt;

&lt;p&gt;==&lt;/p&gt;

&lt;p&gt;Оценявайки Европа като „много стар факт“, Ортега-и-Гасет казва, че тя е „разумът“ на историята, състояла се на територията на континента през последните дванадесет века. И този европейски исторически „разум“ е нещо предхождащо, по-обхватно и по-силно от нациите. Народите на Европа биха могли да се спасят само ако преодолеят старата, анахронична идея за нация и се запътят към една свръхнация, към европейска интеграция.&lt;/p&gt;

&lt;p&gt;==&lt;/p&gt;

&lt;p&gt;Но от това не следва, че обединяването на Европа трябва да бъде унищожително за тях. „Нациите не трябва да бъдат подложени на валцуване, а да бъдат интегрирани, като Западът запази своя богат и многостранен облик“ – това е посланието на испанския философ.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;На 9 май, когато отбелязваме Деня на Европа, се навършват 136 години от рождението на големия испански философ Хосе Ортега-и-Гасет, известен у нас предимно с фундаменталния труд „Бунтът на масите”. През 1914 г. той пише първата си книга – „Размисли за дон Кихот“. През 1916 г. става съосновател на всекидневника „Сол“. През 1934 г. публикува книгата „По повод на Галилей“, а през 1935 г. излиза „Историята като система“. Сборникът „Европа и идеята за нация“ включва статии и лекции, писани през различни периоди от първата половина на ХХ век.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;“Този рояк от западни народи, който е излетял в историята от руините на древния свят, винаги се е характеризирал с двойствена форма на живот. Станало е така, че докато всеки един от тях е формирал малко по малко своя собствен темперамент, между тях и над тях постепенно се е създавал един общ репертоар от идеи, маниери и възторзи. Дори нещо повече: тази участ, която ги е правила едновременно все по-еднородни и все по-различни, трябва да се разбира като нещо парадоксално. Защото при тях еднородността не е чужда на различността. Напротив, всеки нов унифициращ принцип е оплодотворявал многообразието. Християнската идея поражда националните църкви; споменът за Imperium на римляните вдъхновява различните форми на държава; „реставрирането на класическата словесност“ през XV век дава старт на различните литератури; науката и унитарният принцип за човека като „чист разум“ създават различни интелектуални стилове, които моделират диференцирано дори крайните абстракции на математическото творчество. Накрая и като връх на всичко дори екстравагантната идея на XVIII век, според която всички народи трябва да имат еднакво устройство, има за резултат романтичното пробуждане на различното съзнание на националностите, което подбужда всяка от тях към свое собствено призвание.  Истината е, че за тези народи, наречени европейски, да живеят, винаги е било ясно – още от XI век, от времето на Отон III, – че се движат и действат в общо пространство или среда. Тоест, че за всеки от тях да живее, е означавало да съжителства с останалите. Това съжителство е вземало ту мирна, ту агресивна форма. Борели са се в утробата на Европа като близнаците Етеокъл и Полиник в майчината утроба. Вътрешно европейските войни винаги са се изявявали с един любопитен маниер, който ги прави много подобни на домашни свади. Избягват унищожаването на врага и са по-скоро турнири, борби на съперничество като тези на ергените в някое село или разпри на наследници за разпределение на семейно наследство. Макар и с малки разлики, всички вървят към едно и също. Eadem sed aliter. Както Карл Пети е казвал за Франсоа Първи: „Моят братовчед Франсоа и аз сме напълно единодушни; всеки от нас двамата иска Милано“. За първи път през последната война народите на Запада се опитаха да се унищожат едни други.&lt;/p&gt;

&lt;p&gt;==&lt;/p&gt;

&lt;p&gt;Почти без значение е обстоятелството, че на това общо историческо пространство, където хората на Запада са се чувствали като у дома си, отговаря едно физическо пространство, което географията нарича Европа. Историческото пространство, което имам предвид, се измерва с радиуса на действителното и продължително съжителство. От само себе си и неизбежно то разделя обичаи, нрави, езици, право, политическа власт. Една от най-големите грешки на „модерната“ мисъл, от чиито последици все още страдаме, е смесването на общество с асоциация, които са почти противоположни едно на друго. Обществото не се учредява по общо съгласие. Обратното, всяко общо съгласие предполага съществуването на някакво общество, на хора в съжителство, а постигането на съгласие касае формата на съжителството в това предварително съществуващо общество. Идеята за обществото като обединение чрез договор, следователно като юридическо обединение, е най-безсмисленият опит да се постави колата пред воловете. Защото правото, реалността „право“ – не идеите за него на философа, юриста или демагога – е, ако ми бъде позволено да използвам бароковия израз, спонтанна секреция на обществото и не може да бъде нищо друго. Да се иска правото да регулира отношенията между същества, които преди това не са живели в ефективно общество, ми се струва – и нека ми бъде простена дързостта – една твърде неясна и смехотворна представа за същността на правото.&lt;/p&gt;

&lt;p&gt;==&lt;/p&gt;

&lt;p&gt;Не е за учудване, от друга страна, че това неясно и смехотворно мнение за правото е преобладаващо, защото една от най-големите беди на времето е, че когато хората на Запада се сблъскат с ужасните обществени конфликти на настоящето, те са се оказали заредени с един архаичен и крайно неадекватен арсенал от понятия за това какво е общество, колектив, индивид, нрави, закон, правосъдие, революция и т.н. Голяма част от сегашната ни обърканост се дължи на несъответствието между съвършенството на нашите идеи за физическите явления и скандалната изостаналост на „моралните науки“. Министърът, професорът, видният физик, писателят обикновено имат за тези неща понятия, които са на нивото на един квартален бръснар. Не е ли напълно естествено, че именно кварталният бръснар е този, който е дал тон в близкото ни минало?&lt;/p&gt;

&lt;p&gt;==&lt;/p&gt;

&lt;p&gt;Но да се върнем на нашия път. Исках да наблегна, че европейските народи от много време са общество, колективност, в същия смисъл, който имат тези думи, когато са използвани за всяка една от нациите, които го съставят. Това общество демонстрира всички атрибути като такова: има европейски обичаи, европейски нрави, европейско обществено мнение, европейско право, европейска публична власт. Но всички тези социални явления се проявяват във форма, адекватна на еволюционното състояние, в което се намира европейското общество, което, разбира се, е толкова напреднало, колкото и членовете, които го съставляват – нациите.&lt;/p&gt;

&lt;p&gt;==&lt;/p&gt;

&lt;p&gt;Строго погледнато, под „общество“ аз разбирам съжителство на хора при определена система от нрави – защото право, обществено мнение, публична власт не са нищо друго освен нрави. За съжаление, тук и сега няма възможност да се покаже как и защо това е така. Скоро ще можете да го намерите в моята книга, която ще излезе до няколко месеца под заглавие „Човекът и хората“.&lt;/p&gt;

&lt;p&gt;==&lt;/p&gt;

&lt;p&gt;Но ако общество е това, което току-що казах, ще изглежда безспорно, че Европа е била и е общество; нещо повече – че Европа като общество съществува още преди появата на европейските нации. Общността на живота при една система от нрави може да има най-различни степени на компактност; степента зависи от това дали системата от нрави е повече или помалко плътна, или – което е същото – дали включва по-голям или по-малък брой „страни на живота“. От колосалния Дилтай знаем, че животът има страни, че е eben mehreitig. В този смисъл нациите на Запада са се формирали малко по малко като по-плътни ядра на социализация вътре в по-широкото европейско общество, което като социална среда е съществувало преди тях. Това историческо пространство, наситено с до голяма степен общи нрави, е било създадено от Римската империя и географската конфигурация на нациите, появили се след това, съвпада прекалено точно с простото административно деление на епархиите в Късната империя. Историята на Европа, господа, която е историята на зараждането, развитието и разцвета на западните нации, не може да се разбере, ако не се изходи от този основополагащ факт: че европейският човек винаги е живял едновременно в две исторически пространства, в две общества – едното не толкова плътно, но широко, Европа; другото – поплътно, но териториално по-ограничено, площта на всяка нация или на тесните области и региони, предшестващи като особени форми на обществото сегашните големи нации. Това е много важно, защото то съдържа кода за разбиране на нашата средновековна история, за изясняване на военните и политическите действия, на създаденото от мисълта, на поезията и изкуството през онези векове. Следователно е груба грешка да се мисли, че Европа е един утопичен образ, който може би в бъдеще ще успее да се реализира. Не, Европа не е само, ни толкова бъдеще, колкото нещо, което е тук от далечното минало; нещо повече, тя съществува преди появата на днешните така ясно очертани нации. Това, което наистина е много нужно, е да се даде на тази толкова древна реалност една нова форма. Европейското единство не е само политическа програма за непосредственото бъдеще, то е и единственият методически принцип за разбиране на миналото на Запада и особено на средновековния човек, когото ще наречем „готически човек“, макар и да съзнаваме, че с това обобщение орязваме разнообразието на различните векове и форми на средновековен живот.”&lt;/p&gt;
</description>
        <pubDate>Fri, 26 Apr 2019 00:00:00 +0000</pubDate>
        <link>/newbooks/2019/04/26/12-11-%D0%B5%D0%B2%D1%80%D0%BE%D0%BF%D0%B0-%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D1%8F-%D0%BD%D0%BE%D0%B2-%D1%82%D1%80%D1%83%D0%B4-%D0%BD%D0%B0-%D1%85%D0%BE%D1%81%D0%B5-%D0%BE%D1%80%D1%82%D0%B5%D0%B3%D0%B0-%D0%B8-%D0%B3%D0%B0%D1%81%D0%B5%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/04/26/12-11-%D0%B5%D0%B2%D1%80%D0%BE%D0%BF%D0%B0-%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D1%8F-%D0%BD%D0%BE%D0%B2-%D1%82%D1%80%D1%83%D0%B4-%D0%BD%D0%B0-%D1%85%D0%BE%D1%81%D0%B5-%D0%BE%D1%80%D1%82%D0%B5%D0%B3%D0%B0-%D0%B8-%D0%B3%D0%B0%D1%81%D0%B5%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Хосе Ортега-и-Гасет</category>
        
        <category>Европа и идеята за нация</category>
        
        <category>нова книга</category>
        
        <category>философия</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Ново българско издание на &quot;Музите се чуват&quot; на Труман Капоти</title>
        <description>&lt;p&gt;На 25 април Труман Капоти влиза в амплоато си на журналист с новото издание на „Музите се чуват” (превод Искра Ангелова, 176 страници, цена 15 лв.). Един нечестив, остроумен, абсолютно смайващ разказ за пътуването до Ленинград на 94 американци и две кучета във връзка с широко оповестената постановка на „Порги и Бес”.&lt;/p&gt;

&lt;p&gt;==&lt;/p&gt;

&lt;p&gt;В средата на 50-те години Капоти придружава в качеството си на журналист постановка на „Порги и Бес“ в Съветския съюз. В резултат на посещението той публикува „Музите се чуват“ в две части в сп. „Ню Йоркър“. Заглавието е взето от изказване на служител в съветското Министерство на културата, което гласи: „Когато говорят оръдията, музите мълчат. Когато оръдията млъкнат, музите се чуват“.&lt;/p&gt;

&lt;p&gt;==&lt;/p&gt;

&lt;p&gt;По-късно Капоти обединява двете части, като нарича произведението си „Отчет“. Този „отчет“ е поредното доказателство за таланта на писателя, от когото се е очаквало да предаде в розова светлина гастролите на трупата, но верен на себе си, Труман не е в състояние да затвори очите си пред съветската действителност.&lt;/p&gt;

&lt;p&gt;==&lt;/p&gt;

&lt;p&gt;„Музите се чуват” е важно събитие в писателската биография на труман Капоти, за което самият той казва: “Докато я пишех, осъзнах, че най-после съм намерил отговора на нещо, което винаги е било най-голямата ми творческа главоблъсканица…”&lt;/p&gt;

&lt;p&gt;==&lt;/p&gt;

&lt;p&gt;_Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Сред главните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. _&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата изящна кратка проза, също издадена у нас от „Колибри”. _&lt;/p&gt;
</description>
        <pubDate>Thu, 25 Apr 2019 00:00:00 +0000</pubDate>
        <link>/newbooks/2019/04/25/11-58-%D0%BD%D0%BE%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D1%83%D0%B7%D0%B8%D1%82%D0%B5-%D1%81%D0%B5-%D1%87%D1%83%D0%B2%D0%B0%D1%82-%D0%BD%D0%B0-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</link>
        <guid isPermaLink="true">/newbooks/2019/04/25/11-58-%D0%BD%D0%BE%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D1%83%D0%B7%D0%B8%D1%82%D0%B5-%D1%81%D0%B5-%D1%87%D1%83%D0%B2%D0%B0%D1%82-%D0%BD%D0%B0-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</guid>
        
        <category>Труман Капоти</category>
        
        <category>музите се чуват</category>
        
        <category>нова книга</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Петър Денчев: Не съм сигурен доколко е добре за един писател да бъде разпознаваем</title>
        <description>&lt;p&gt;&lt;em&gt;&lt;strong&gt;Антония: Днес като че всеки може и си “позволява” да пише - така ли е? Свива ли се разликата между това да си просто увлекателен в социалните мрежи, да издадеш бестселър или висококачествена проза/поезия?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Петър:&lt;/strong&gt;&lt;/em&gt; Не би трябвало да има ограничения кой може да пише или не; в това няма някаква специална посветеност. Разбирам обаче, че днешната тревога е в това - новите социални медии дават възможност за публичност на всеки – всеки сам по себе си е медия, благодарение на различни платформи, на множество свои публични аватари, на множеството самоличности, които социалните медии му позволяват да поддържа, но това не е толкова проблематично.&lt;/p&gt;

&lt;p&gt;==&lt;/p&gt;

&lt;p&gt;**Проблематичното е, че е нарушена йерархията на информацията. **&lt;/p&gt;

&lt;p&gt;==&lt;/p&gt;

&lt;p&gt;Допреди десетина и повече години много малко информация в писмен вид можеше да излезе в публичното пространство без да е преминала редакторска намеса – било то във вестници, списания, дори в тогавашните онлайн издания. Сега тази парадигма - че информацията трябва да преминава през различни проверки, през редакция, да отговаря на определена политика, през стилистични корекции и т.н. - е нарушена. Случва се медии да препечатват статуси от социалните медии, туийтове. Как това се отразява на писането на литература обаче?&lt;/p&gt;

&lt;p&gt;==&lt;/p&gt;

&lt;p&gt;Това създаде усещане за непосредственост между словото и пишещия, между написаното и четящия. Поради това тази либерализация на информацията и на подходите към нея всъщност създаде пазарна ниша за автори, които могат да генерират своята аудитория в рамките на балона, в който поддържат своите публични онлайн аватари.&lt;/p&gt;

&lt;p&gt;==&lt;/p&gt;

&lt;p&gt;Българското културно пространство, което няма твърде устойчиви традиции, много бързо се поддаде на това. Но дали се свива разликата между това да си увлекателен в социалните мрежи, да издадеш бестселър или висококачествената литература, струва ми се, че това са три независими дейности. Те могат да се подпомагат взаимно или пък да си пречат, но са независими и не бива да се свързват. В този смисъл – не, разликата не се свива.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Кое е онова, което прави писателският глас специфичен и незабавно разпознаваем?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**П: **_Това което прави и един човек личност – отношението към събитията, към другите личности, образованието, стила, актуалността. Безличността не е специфична, тя обикновено е трудно уловима. Но не съм сигурен доколко е добре за един писател да бъде разпознаваем – разбира се ако писателският глас е нещо като рекламен бранд, това сигурно е важно. Мисля обаче, че в днешният свят на дигитализация, когато културните модели се унифицират много ускорено, е много по-любопитно човек да бъде изненадващ, да бъде променящ се.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Възможно ли е да откроим обща тенденция сред пишещите ни съвременници - или специфични предизвикателства, които да стоят пред тях днес?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**П: **_Преди десет години бих отговорил, че е възможно. Сега сме в етап на атомизация и регрес на общата консолидация около много неща, поне в нашето общество. Но не само заради това не бих отговорил, че е възможно. Мисля, че съществуват български писатели, които са отделни личности и всеки един от тях предприема собствени стратегии и инициатива. Това мисля и ми се струва, че специфичните предизвикателства са, че трябва да влезем в крак със съвремеността и да мислим социално, а не исторично. Но това отново е субективна гледна точка. За да можем да имаме общо движение, трябва да имаме консенсус за общност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Как “не бива” да се пише?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**П: **_Не съм голям почитател на този род въпроси. Може да се пише всякак и може всякак да не се пише. Виждаме, че около нас се пише всякак. Няма нищо порочно в това. Но трябва да отбележим, че как се пише и как се чете зависи не от някакви препоръки, а от способността за лично естетическо изживяване.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Има ли “задължителни” книги, които един пишещ човек трябва е прочел и кои са те лично за теб?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П:&lt;/strong&gt;&lt;/em&gt; Тук можем да правим големи списъци, но не си падам и по това. Библията, Илиада, пиесите на Шекспир и Молиер… Личният ми избор е формиран отново от личната способност за възприемане на естетическото – „Нежна и нощта“ на Фицджералд, „Сбогом на оръжията“ на Хемингуей, „Чумата“ и „Чужденецът“ на Камю, „Антихрист“ на Емилиян Станев, „Кланица 5“ на Вонегът… Какво ли още не.&lt;/p&gt;
</description>
        <pubDate>Thu, 25 Apr 2019 00:00:00 +0000</pubDate>
        <link>/talks/2019/04/25/10-07-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BD%D0%B5-%D1%81%D1%8A%D0%BC-%D1%81%D0%B8%D0%B3%D1%83%D1%80%D0%B5%D0%BD-%D0%B4%D0%BE%D0%BA%D0%BE%D0%BB%D0%BA%D0%BE-%D0%B5-%D0%B4%D0%BE%D0%B1%D1%80%D0%B5-%D0%B7%D0%B0-%D0%B5%D0%B4%D0%B8%D0%BD-%D0%BF%D0%B8%D1%81%D0%B0%D1%82%D0%B5%D0%BB-%D0%B4%D0%B0-%D0%B1%D1%8A%D0%B4%D0%B5-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%B5%D0%BC.html</link>
        <guid isPermaLink="true">/talks/2019/04/25/10-07-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BD%D0%B5-%D1%81%D1%8A%D0%BC-%D1%81%D0%B8%D0%B3%D1%83%D1%80%D0%B5%D0%BD-%D0%B4%D0%BE%D0%BA%D0%BE%D0%BB%D0%BA%D0%BE-%D0%B5-%D0%B4%D0%BE%D0%B1%D1%80%D0%B5-%D0%B7%D0%B0-%D0%B5%D0%B4%D0%B8%D0%BD-%D0%BF%D0%B8%D1%81%D0%B0%D1%82%D0%B5%D0%BB-%D0%B4%D0%B0-%D0%B1%D1%8A%D0%B4%D0%B5-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%B5%D0%BC.html</guid>
        
        <category>Петър Денчев</category>
        
        <category>писането</category>
        
        <category>разговори</category>
        
        <category>интервю</category>
        
        
        <category>talks</category>
        
      </item>
    
      <item>
        <title>&quot;Ещорил&quot; на Деян Тиаго-Станкович - военен роман, комедия, шпионска драма и историческо разследване</title>
        <description>&lt;p&gt;„Ещорил” на Деян Тиаго-Станкович (изд. “Колибри”) е виртуозното съчетание на военен роман, комедия, шпионска история и завладяващо историческо разследване, високо оценено от историци, критика, читатели и медии. Романът е вече по книжарниците.&lt;/p&gt;

&lt;p&gt;==&lt;/p&gt;

&lt;p&gt;„Ещорил” (в превод на Жела Георгиева, 400 стр., цена 20 лв.) ни пренася в разгара на Втората световна война в Португалия, където се стичат хора от различни националности, търсещи закрила и сигурност, някои в очакване да отплават отвъд океана, далеч от дългата ръка на Хитлер.&lt;/p&gt;

&lt;p&gt;==&lt;/p&gt;

&lt;p&gt;В хотел „Паласио“ в Ещорил намират подслон височайши особи, дипломати, политици, интелектуалци, шпиони… Под строгия взор на португалската тайна полиция тук отсядат бившият румънски крал Карол II и любовницата му Елена Лупеску, полският пианист Игнаци Ян Падеревски, бежанци от Балканите, руският гросмайстор Александър Алехин, британският агент Ян Флеминг, френският писател Антоан дьо Сент-Екзюпери, харизматичният бонвиван и ловък разузнавач Душан Попов, прототип на Джеймс Бонд, и едно еврейче, озовало се самò сред това пъстро людско множество, малък принц, запленил своя създател.&lt;/p&gt;

&lt;p&gt;==&lt;/p&gt;

&lt;p&gt;На фона на горещите новини от фронта авторът умело преплита разнолики съдби, тежнения и амбиции в роман за изгнаничеството, лоялността, риска, страха и оцеляването, в който мирно съжителстват сериозното и комичното, голямата световна история и малките човешки светове.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Деян Тиаго-Станкович е уважаван писател и преводач, роден през 1965 г. в Белград. От 1996 г. живее в Лисабон. Негово дело са първите преводи на Жозе Сарамаго на сръбски и на Иво Андрич на португалски. За „Ещорил“ (2015) получава отличието „Бранко Чопич“ на Сръбската академия на науките и изкуствата, Британската награда за най-добър исторически роман (2018) и номинация за Международната дъблинска литературна награда.&lt;/em&gt;&lt;/p&gt;
</description>
        <pubDate>Wed, 24 Apr 2019 00:00:00 +0000</pubDate>
        <link>/newbooks/2019/04/24/19-31-%D0%B8%D0%B7%D0%BB%D0%B5%D0%B7%D0%B5-%D0%B5%D1%89%D0%BE%D1%80%D0%B8%D0%BB-%D0%BD%D0%B0-%D0%B4%D0%B5%D1%8F%D0%BD-%D1%82%D0%B8%D0%B0%D0%B3%D0%BE-%D1%81%D1%82%D0%B0%D0%BD%D0%BA%D0%BE%D0%B2%D0%B8%D1%87-%D0%B2%D0%BE%D0%B5%D0%BD%D0%B5%D0%BD-%D1%80%D0%BE%D0%BC%D0%B0%D0%BD-%D0%BA%D0%BE%D0%BC%D0%B5%D0%B4%D0%B8%D1%8F-%D1%88%D0%BF%D0%B8%D0%BE%D0%BD%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5.html</link>
        <guid isPermaLink="true">/newbooks/2019/04/24/19-31-%D0%B8%D0%B7%D0%BB%D0%B5%D0%B7%D0%B5-%D0%B5%D1%89%D0%BE%D1%80%D0%B8%D0%BB-%D0%BD%D0%B0-%D0%B4%D0%B5%D1%8F%D0%BD-%D1%82%D0%B8%D0%B0%D0%B3%D0%BE-%D1%81%D1%82%D0%B0%D0%BD%D0%BA%D0%BE%D0%B2%D0%B8%D1%87-%D0%B2%D0%BE%D0%B5%D0%BD%D0%B5%D0%BD-%D1%80%D0%BE%D0%BC%D0%B0%D0%BD-%D0%BA%D0%BE%D0%BC%D0%B5%D0%B4%D0%B8%D1%8F-%D1%88%D0%BF%D0%B8%D0%BE%D0%BD%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5.html</guid>
        
        <category>ещорил</category>
        
        <category>Колибри</category>
        
        <category>Деян Тиаго-Станкович</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>93 непознати писма разкриват тайните на Чехов в сборника &quot;За писането&quot;</title>
        <description>&lt;p&gt;„Майка ни е съгласна да закърпи не само ризите, но и черния ти дроб. Изпращай. Пари за тая работа не трябват, тъй като у нас има много парцали. Мама роптае срещу теб, че не ѝ пишеш.” Тези няколко изречения също са част от огромното литературно наследство на великия писател и драматург Антон Павлович Чехов. Не са от разказ или пиеса, но са пример за неподражаемата му словесност и чувство за хумор, пъхнати в пощенски плик и адресирани до неговия брат Александър.&lt;/p&gt;

&lt;p&gt;==&lt;/p&gt;

&lt;p&gt;93 неиздавани досега у нас писма на класика до 13 негови близки и приятели стават достояние на българския читател в сборника „За писането. Кореспонденция”, излязъл преди броени дни от печат с логото на издателство „Лист”. Подборът и преводът са дело на Петрана Пасева, а корицата – на Костадин Кокаланов.&lt;/p&gt;

&lt;p&gt;==&lt;/p&gt;

&lt;p&gt;Известно е, че Антон Павлович е пазел грижливо всички писма до себе си, събирал ги е в отделни папки и е следял да не се загубят. Дори са го упреквали, че е по-нехаен към собствените си разкази, отколкото към чуждите писма. С днешна дата писмата, изпращани от Чехов, са безценен извор за живота и творчеството му.&lt;/p&gt;

&lt;p&gt;==&lt;/p&gt;

&lt;p&gt;19 от писмата в сборника са до Александър Чехов и покрай описанията на случки от ежедневието са засегнати също литературата и литературния труд. Много от Чеховите изказвания, предизвикани най-често от братовото му бохемство и безхарактерност, впоследствие се превръщат в крилати фрази: „Литературата е труд“, „Краткостта е сестра на таланта“, „Сюжетът трябва да бъде нов, а фабула може и да няма“, „Езикът трябва да бъде прост и изящен“, и т.н.&lt;/p&gt;

&lt;p&gt;==&lt;/p&gt;

&lt;p&gt;Избраната колекция включва и писма до писателките Лидия Алексеевна Авилова и Татяна Лвовна Шчепкина-Куперник и актрисата Вера Фьодоровна Комисаржевска. Първата дама е смятана за сродна душа на Антон Павлович. Фактът, че след смъртта му тя изисква от сестра му всичките си писма до него, след което ги изгаря, води изследователите до предположението, че именно тя е голямата му любов. Куперник на младини е актриса, а след това става писателка и преводачка. Вера Комисаржевска пък е първата изпълнителка на ролята на Нина Заречная в „Чайка”.&lt;/p&gt;

&lt;p&gt;==&lt;/p&gt;

&lt;p&gt;В част от писмата авторът на пиесите „Чайка”, „Три сестри” и „Вишнева градина” споделя грижите си като стопанин на имението Мелихово, а от други личат усилията му на лекар в борба с холерата.&lt;/p&gt;

&lt;p&gt;==&lt;/p&gt;

&lt;p&gt;„Като цяло, лятото не беше много весело и заради проклетата холера. Отново съм участъков лекар, отново лекувам холерата, лекувам амбулаторните, посещавам лечебните пунктове и пътувам по злачни места. Нямам право да изляза от къщи даже за два дни. В моя участък холера още няма.”, пише той от Мелихово до Лейкин на 4 август 1893 г.&lt;/p&gt;

&lt;p&gt;==&lt;/p&gt;

&lt;p&gt;Болестта е тема на разговор в писма и три години по-рано, когато от борда на парахода „Байкал” в Татарския пролив Чехов се обръща към фелейтониста и издател Александър Сергеевич Суворин. „Здравейте! Плавам по Татарския пролив от Северен за Южен Сахалин. Пиша и не зная кога това писмо ще стигне до Вас. Аз съм здрав, макар че от всички страни със зелени очи ме дебне холерата. Във Владивосток, Япония, Шанхай, Чифа, Суец и струва ми се, даже на Луната – навсякъде има холера, навсякъде карантина и страх. На Сахалин я очакват и държат парахода под карантина. С една дума, лоша работа. Във Владивосток умират европейци, между другото, умря и една генералша.”&lt;/p&gt;

&lt;p&gt;==&lt;/p&gt;

&lt;p&gt;В младите години на Чехов сериозен проблем е безпаричието. В писмата до брат си Александър той не скрива финансовите си мъки. „Аз боледувам и изпадам в идиотски мрачни настроения. Не работя, перото ми пада от ръцете. В близко бъдеще очаквам банкрут…”. „От „Русские ведомости“ ще платят по 15 копейки на ред. От „Север“ ме канят и обещават: „Ще получите колкото поискате“. Викат ме в „Русская мьiсль“ и в „Северньiй вестник“. Суворин няма да стори зле, ако увеличи хонорара. Ако Кочетов получава 300 за месец, а Атава, въпреки вайканията му, по 20 к. на ред, на мен, докато не съм се изчерпал, едва ли ще е голям грях да ми плащат малко по-човешки, а не мизерни грошове. И без това ограбвам себе си, като пиша за вестниците… За „Беглец” получих 40 р., а в някое дебело списание за една само печатна страница щях да взема… Впрочем това са дреболии.”&lt;/p&gt;

&lt;p&gt;==&lt;/p&gt;

&lt;p&gt;Изданието на „Лист” позволява на широк кръг читатели да открият тези и други детайли от живота на писателя, които той самият откровено дава за себе си. А съставителката на сборника Петрана Пасева ги определя не просто като „упражнение по стил”, а като упражнение по почтеност.&lt;/p&gt;
</description>
        <pubDate>Wed, 24 Apr 2019 00:00:00 +0000</pubDate>
        <link>/newbooks/2019/04/24/10-33-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D0%BF%D0%B8%D1%81%D0%BC%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%87%D0%B5%D1%85%D0%BE%D0%B2-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D0%B7%D0%B0-%D0%BF%D0%B8%D1%81%D0%B0%D0%BD%D0%B5%D1%82%D0%BE.html</link>
        <guid isPermaLink="true">/newbooks/2019/04/24/10-33-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D0%BF%D0%B8%D1%81%D0%BC%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%87%D0%B5%D1%85%D0%BE%D0%B2-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D0%B7%D0%B0-%D0%BF%D0%B8%D1%81%D0%B0%D0%BD%D0%B5%D1%82%D0%BE.html</guid>
        
        <category>Чехов</category>
        
        <category>писма</category>
        
        <category>Лист</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Тил&quot;, Даниел Келман - забележителен роман за обикновеността на войната и историята</title>
        <description>&lt;p&gt;Този роман всъщност не е за Тил, а за нас. Най-малкото сам по себе си известният фолклорен герой не е главният му герой, а по-скоро основното присъствие, всеприсъстващия дух на тази великолепна поредна книга на Даниел Келман.&lt;/p&gt;

&lt;p&gt;==&lt;/p&gt;

&lt;p&gt;Преди всичко обаче това е роман за обикновеността на войната, историята и хората. За достъпността на безсмислието, видяно в една разпокъсана, гладна, мръсна, чумава и изтерзана Европа - такава, каквато е била през избрания от автора XVII век с неговата Тридесетгодишна война, и каквото би могла да бъде дори днес. „Защото всичко това не беше чак толкова отдавна“, както се казва още в началото на повествованието.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В този смисъл книгата е и едно “изплезено” предупреждение към днешна Европа,&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;с нейните Брекзити, националистически тежнения, различни скорости, религиозни и светски напрежения, социални разпокъсвания и т.н. \
\
==&lt;/p&gt;

&lt;p&gt;Войната е между нас, тук вече е тук - става ясно още в първата сцена, в която Тил се появява, за да направи своето представление. Уж на игра, той предизивиква своите зрители истински да се сбият помежду си, водени от своите затаени вражди и инстинкти. Да, всичко е игра, но тя може да има страшен край, сякаш предупреждава Тил, който наблюдава над тях, покачен на въжето си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем този роман започва и завършва с изплезване -&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;жестът на неумолимия ход на времето, живота и съдбата към човечеството, не ли. Това е и жестът на шута, който единствен може да си позволи истината.&lt;/p&gt;

&lt;p&gt;==&lt;/p&gt;

&lt;p&gt;Та Даниел Келман е решил да съживи традиционния немски фолклорен герой от 14 век, любимец на децата, герой на куп творби и далечен европейски роднина на нашия Хитър Петър, в началото на XVII век, за да ни поведе в дебрите на Тридесетгодишната война - един от най-дългите и интензивни европейски военни конфликти преди двете световни войни. Период, който за българския читател навярно е малко познат и изисква известна справочна дейност по време на четенето, но който ще му осигури незабравимо приключение.&lt;/p&gt;

&lt;p&gt;==&lt;/p&gt;

&lt;p&gt;Като използва напълно реални исторически личности и събития и почти изцяло съвременен език, Келман успява да придаде на романа си едновременно тъканта на игрива приказна легенда и на сценографски изпипан разказ, издържан с разточителен, сетивен, почти физически реализъм. Подходът му съчетава и главозамайваща директност, и поетична магичност, и нещадяща отстранена ирония, и снизходителна емпатия - без да си позволява залитания.&lt;/p&gt;

&lt;p&gt;==&lt;/p&gt;

&lt;p&gt;**Впрочем Келман управлява героите, а и читателите, си по същия начин, по който Тил **&lt;/p&gt;

&lt;p&gt;==&lt;/p&gt;

&lt;p&gt;прави това със зрителите си - той върви по въже и жонглира над главите им (две метафори въобще за съществуването), противопоставя ги чрез техните човешки същности и инстинкти, нагло ги предизвиква в слабостите им, но и все пак, макар и сурово, им отпуска ласка в бездната на немощта им.&lt;/p&gt;

&lt;p&gt;==&lt;/p&gt;

&lt;p&gt;Както споменах по-горе войната е голямата героиня на този роман - религиозни борби и бунтове, опустошения, глад, чума, мизерия, смърт. В онзи век все още горят вещици, а езическото диша в гърба на християнството, кърваво разделило се на деноминации - протестанти и католици, които воюват; а големи учени продължават да вярват в дракони и да ги търсят. Келман описва една несантиментално зловеща и същевременно достъпна, ежедневна, дори потресаващо банализирана картина на унищожение и разруха. Разруха, до която винаги сме тривиално близко.&lt;/p&gt;

&lt;p&gt;==&lt;/p&gt;

&lt;p&gt;Авторът ни среща интимно с формалните причинители на войната - с курфюрста на Пфалц Фридрих, приел титлата крал на Бохемия и известен като “Зимния крал”, и съпругата му Елизабет Стюарт, дъщеря на Джеймс I и Анна Датска, с шведския крал Густав Адолф, с папския учен Атанасий Кирхер, с военния стратег Валенщайн и много други реални личности. Очевидно е, че Келман е правил сериозни предварителни проучвания на фактите, с които превъзходно играе.&lt;/p&gt;

&lt;p&gt;==&lt;/p&gt;

&lt;p&gt;**И не само Тил - всички негови герои са актьори на сцена **&lt;/p&gt;

&lt;p&gt;==&lt;/p&gt;

&lt;p&gt;(по Шекспир, който също прави кратко камео в романа), но на една по-голяма, страшна, реална европейска и житейска сцена. Не случайно една от главните героини - Елизабет Стюарт Бохемска, чиято амбиция със съпруга й да влязат в голямата политика потапя Европа в десетилетната спирала от кърваво насилие, е обсебена от театъра, от големите монолози, от представлението. Такава, каквато тук ни се представя и историята.&lt;/p&gt;

&lt;p&gt;==&lt;/p&gt;

&lt;p&gt;Подобно на жонглирането на Тил, Даниел Келман жонглира и с времето, връщайки ни от старостта в детството и обратно, показвайки ни едни и същи събития като различни в съзнанието на отделните герои - а това е още едно приближаване към несигурността на човешкото.&lt;/p&gt;

&lt;p&gt;==&lt;/p&gt;

&lt;p&gt;**Също като името си - “Огледало на бухала”, Тил пък отразява нравите на времето, **&lt;/p&gt;

&lt;p&gt;==&lt;/p&gt;

&lt;p&gt;през което минава, лицата на известните личности, светила и управници, в които с плащеща прозорливост се вглежда, обикновеността и земните измерения на величията, на които единствен има право да говори на “ти”, непочтително, предизивкателно, грубо и обидно, казвайки им истината в очите. Тил е циничен и горчив бурен в чая им, акробат с човешките души, певец, танцьор, вентролог, чийто глас на шут е собственият им вътрешен глас, който си позволява да им каже онова, което другите и дори самите те смаи на себе си не могат.&lt;/p&gt;

&lt;p&gt;==&lt;/p&gt;

&lt;p&gt;В един от епизодите Тил подарява на Елизабет, която нарича “малката Лиз”, картина с напълно бяло и празно платно, което да окачи в двореца си и да обяснява на посетителите, че само глупакът, подлецът и негодникът не могат да видят картината, нарисувана на него. Можем да предположим колко забавни случки е имало пред това произведение-капан за човешката суета, самолюбие и тщеславие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Нека напомним също, че Тил е свободен&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В един предимно уседнал свят със строга йерархия, единствено странстващите са наистина свободни, неподчинени и способни да “виждат”. Никой не закриля и не се застъпва за пътуващите артисти, но именно това е цената на свободата. Това е и първото, което научават Тил и спътницата му Неле, с която той избягва от селото си като дете, след като неговият баща - буден воденичар, е изгорен като вещер заради своите философски търсения и научни експерименти. Именно от бащата и желанието му за знание отвъд нормалното, приетото и позволимото, тръгва и странността на момчето Тил.&lt;/p&gt;

&lt;p&gt;==&lt;/p&gt;

&lt;p&gt;Възрастният вече Тил продължава да отказва да умре, така както легендите отказват да умират. Той винаги се измъква, винаги се появява там, където е необходим, преди отново да изчезне, за да оцелее.&lt;/p&gt;

&lt;p&gt;==&lt;/p&gt;

&lt;p&gt;**В заключение: този роман ще бъде един от шедьоврите на Даниел Келман. **&lt;/p&gt;

&lt;p&gt;==&lt;/p&gt;

&lt;p&gt;Неговата писателска камера владее идеално и плановете, като ту се отдръпва, ту се приближава отново, за да ни покаже бойното поле отгоре, от хълма, или пък да влезе във вътрешното жизнено пространство на величията и по домовете на обикновените селяни, войници, артисти, дори трупове. Като автор и на пиеси, Келман се справя блестящо с диалога, с камерните сцени с по двама-трима герои, противопоставени с техните жестовете, реплики, вътрешните мисли. Много силно препоръчвам тази книга, в която той се проявява като истински майстор.&lt;/p&gt;
</description>
        <pubDate>Tue, 23 Apr 2019 00:00:00 +0000</pubDate>
        <link>/bookreviews/2019/04/23/12-24-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%B8%D0%BB-%D0%B4%D0%B0%D0%BD%D0%B8%D0%B5%D0%BB-%D0%BA%D0%B5%D0%BB%D0%BC%D0%B0%D0%BD-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%B5%D0%BD-%D1%80%D0%BE%D0%BC%D0%B0%D0%BD-%D0%B7%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B8-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0.html</link>
        <guid isPermaLink="true">/bookreviews/2019/04/23/12-24-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%B8%D0%BB-%D0%B4%D0%B0%D0%BD%D0%B8%D0%B5%D0%BB-%D0%BA%D0%B5%D0%BB%D0%BC%D0%B0%D0%BD-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%B5%D0%BD-%D1%80%D0%BE%D0%BC%D0%B0%D0%BD-%D0%B7%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B8-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0.html</guid>
        
        <category>Даниел Келман</category>
        
        <category>тил</category>
        
        <category>рецензии</category>
        
        <category>роман</category>
        
        <category>Колибри</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Суета, суета&quot;, Владо Трифонов - роман за миналото днешно</title>
        <description>&lt;p&gt;Наскоро появилият се роман на Владо Трифонов “Суета, суета” вече успя да предизвика задочен спор за коректността му към документалното-историческото заради &lt;a href=&quot;https://www.ploshtadslaveikov.com/nikoj-roman-ne-zasluzhava-falshivoto-pismo-na-ferdinand/&quot;&gt;употребата на “фалшива новина (писмо)”&lt;/a&gt;. &lt;a href=&quot;https://www.ploshtadslaveikov.com/dori-da-e-izmislitsa-ferdinandovoto-pismo-si-e-na-myastoto-v-edin-roman/?fbclid=IwAR3pinbmVwXX71bwGSqi7sg1_EoQ6DI6mNgvbfEKaMDAu757muOyuQDZBpA&quot;&gt;Авторът своевременно отговори&lt;/a&gt; на обвиненията.&lt;/p&gt;

&lt;p&gt;==&lt;/p&gt;

&lt;p&gt;В тази скромна рецензия няма да се спирам върху (търсенето на) исторически неточности и да ги обявявам за проблем в един текст, който няма претенцията да е учебникарски или строго документален. Да, проблем е в един свят на удивително нарастваща наивност за източниците на автентично знание и на податливост към конспиративно мислене, но не и за начетения, ерудиран и интелигентен читател, способен да потърси и отсее документалните крайъгълни камъни, на които стъпва разказа, от оходужественото и въобразеното в техния общ дух и духа на описваната епоха.&lt;/p&gt;

&lt;p&gt;==&lt;/p&gt;

&lt;p&gt;**Впрочем, в противен случай още срещу заглавието “Суета, суета” трябва да се възпротивим! **&lt;/p&gt;

&lt;p&gt;==&lt;/p&gt;

&lt;p&gt;То е авторовото решение да се изменят така - но пък съвсем органично с цялостния текст и героя му - предсмъртните думи на поета Пенчо Славейков, които, доколкото знаем, са били “Светлина…”.&lt;/p&gt;

&lt;p&gt;==&lt;/p&gt;

&lt;p&gt;В този смисъл бих нарекла “Суета, суета” художествен роман с историческа насоченост за фикционално възможното. Една алтернатива на действителността, която - уви - никой докрай не познава и не може да удостовери така както на това е способен творческят ум по отношение на света, който (до)създава.&lt;/p&gt;

&lt;p&gt;==&lt;/p&gt;

&lt;p&gt;**Искам обаче да сменя посоката, като обърна внимание на това колко днешен и актуален е този роман, **&lt;/p&gt;

&lt;p&gt;==&lt;/p&gt;

&lt;p&gt;който иначе обхваща последните години на XIX и първите десетилетия на XX век, и как се заиграва с теми, които и днес бурно занимават (и разделят) обществото ни. Сред тях са политическите спорове между русофили и русофоби и патреотари и патриоти, цивилизационните деления по линията славянофили по руски тертип и модерни еврофили, съперничеството и изостреният на моменти тон между големи обществено значими писатели, напреженията между графоманията и таланта, старите и младите в изкуството и т.н. Владо Трифонов използва личностите на онази епоха, за да маркира тогавашни скандали с напълно ясното съзнание, поне според мен, че така очертава неизбежен за нас паралел със скандалите, които разкъсват и движат обществото ни днес.&lt;/p&gt;

&lt;p&gt;==&lt;/p&gt;

&lt;p&gt;**Почти журналистически подход към материала **&lt;/p&gt;

&lt;p&gt;==&lt;/p&gt;

&lt;p&gt;Тази сладкодумна и в известен смисъл дори кокетна и шикозна книга има и образователна стойност, тъй като буквално се движи по конспект от известни факти - най-малкото онези, които и най-повърхностният читател би могъл да открие чрез бърза справка в Уикипедия.&lt;/p&gt;

&lt;p&gt;==&lt;/p&gt;

&lt;p&gt;Авторът като че ли се опитва с постъпателна изчерпателност да включи всичко налично по темата, заради което на места текстът, и особено диалозите, звучат леко неестествено с напластяването и обговарянето на безкрайни факти. Сред “наличното” са и по-малко известни истории и слухове тип “говори се, че”, завъртели се по някакъв начин в общественото пространство, засегнати в статии и други ненадеждни източници.\
Това обаче се компенсира и оправдава по художествен път чрез общото вникване в стилистиката и жестовете на епохата, чрез дъхавия, пиперлив и с много густо език.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Книгата започва и завършва с рамкиращ я разговор&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;(досущ театрален диалог с минимално присъствие на разказвача) между поостарелите вече писатели Иван Вазов и Стоян Михайловски в софийско кафене през 1912 г. В безспирния си и изчерпателен диалог двамата очертават куп актуални въпроси, личности и скандали от това свърхинтересно и будно време в Княжество България. Авторът видимо се е подготвил и е напипал жилката на двете знакови личности, като я държи последователно в охарактеризирането и противопоставянето им чрез речта. Този разговор може и никога да не се е състоял, но става психологически оправдан.&lt;/p&gt;

&lt;p&gt;==&lt;/p&gt;

&lt;p&gt;**Психологически оправдана и закономерна е и появата на споменатото (фалшиво или не) писмо **&lt;/p&gt;

&lt;p&gt;==&lt;/p&gt;

&lt;p&gt;на княз Фердинанд до сина му Борис, пренаписано и претворено тук от автора. По-голям проблем от този виждам по-скоро в почти карикатурния образ на княза - леко гротесков, плакатен, сведен до няколко подбрани характеристики, макар и много вероятно реални - бисексуален, сладострастник, чревоугодник, хитрец, лицемер, грубиян, който се радва на смъртта на съпругата си и е чужд на децата си.&lt;/p&gt;

&lt;p&gt;==&lt;/p&gt;

&lt;p&gt;Тази едностранчивост донякъде се компенсира чрез изреждането на нещата, които все пак е направил за България, в неговия собствен вътрешен диалог, разиграван с въображаемите му укорители. Впрочем в редица персонажи, споменати в книгата, авторът пък съвсем не навлиза, като очевиден в този смисъл е примерът с Мария-Луиза, която е сведена до най-външното впечатление за жена, омъжена за някой като Фердинанд: нещастна, вярна, примирена. Стереотип, в чиито мисли авторът не пристъпва.&lt;/p&gt;

&lt;p&gt;==&lt;/p&gt;

&lt;p&gt;**В интерес на истината като че Трифонов по правило очертава психологически героите си, използвайки само онова, което е публично достъпно за тях, **&lt;/p&gt;

&lt;p&gt;==&lt;/p&gt;

&lt;p&gt;а много неща, които не са доказани, оставя двусмислени, непотвърдени, флуидни, дори и в самите мисли на героите. Така той на практика поддържа заредени множество съмнения за тях. В този смисъл тези “херои” не са измяна по същество или огромно отклонение от обществено очертаните им образи. Те самите често са впрегнати в една реторика, която се стреми да спори с обвиненията към тях, да коментира говореното за тях, което същевременно запазва потенциала си да ги уязви чрез истинността си.&lt;/p&gt;

&lt;p&gt;==&lt;/p&gt;

&lt;p&gt;Главните герои на този роман обаче не са двамата писатели, нито Фердинанд, нито другите споменати, а&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Мара Белчева и Пенчо Славейков&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Те се очертават постепенно като такива - с тяхното духовното и културно единение, над-телесната им и над-земна любов, творческата и битова симбиоза, която са постигнали. Една удивителна и непонятна за погледите от онова време хармония (невенчана при това) въпреки физическите им и личностни различия.&lt;/p&gt;

&lt;p&gt;==&lt;/p&gt;

&lt;p&gt;Благото, осмислено, жизнепоящо, дръзновено, скромно, благородно, покровителствено и подкрепящо всеприсъствие на поетесата Мара Белчева се превръща в основното за този роман. Тя е показана и чрез разговорите на писателите, и в очите на любимия си, и в тези на Фердинанд, който се опитва да се домогне до нея, и в самия неин поток на мисълта. Не по-малко присъстващ, а може би дори и повече, е самият Пенчо, чиито терзания, буен, горд и противоречив характер проследяваме буквално до последния му дъх.&lt;/p&gt;

&lt;p&gt;==&lt;/p&gt;

&lt;p&gt;В заключение: общото усещане е, че авторът е предал изключително живо и пивко тази бурна епоха на следосвобожденски обществен и културен подем. Ще се докоснем като на кино до литературните борби като тази между Вазов и двамата Славейкови, до кръга “Мисъл”, до част от политическата класа, до литературните салони и любовните афери, до възможността български автор да получи “Нобел” и до последните дни на един от най-големите ни поети. Препоръчвам!&lt;/p&gt;
</description>
        <pubDate>Fri, 19 Apr 2019 00:00:00 +0000</pubDate>
        <link>/bookreviews/2019/04/19/12-50-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D1%83%D0%B5%D1%82%D0%B0-%D1%81%D1%83%D0%B5%D1%82%D0%B0-%D0%B2%D0%BB%D0%B0%D0%B4%D0%BE-%D1%82%D1%80%D0%B8%D1%84%D0%BE%D0%BD%D0%BE%D0%B2.html</link>
        <guid isPermaLink="true">/bookreviews/2019/04/19/12-50-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D1%83%D0%B5%D1%82%D0%B0-%D1%81%D1%83%D0%B5%D1%82%D0%B0-%D0%B2%D0%BB%D0%B0%D0%B4%D0%BE-%D1%82%D1%80%D0%B8%D1%84%D0%BE%D0%BD%D0%BE%D0%B2.html</guid>
        
        <category>Владо Трифонов</category>
        
        <category>роман</category>
        
        <category>рецензии</category>
        
        <category>суета суета</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Онзи в мен&quot;, Сам Шепърд - роман саундтрак към един фрагментарен живот</title>
        <description>&lt;p&gt;Този толкова американски роман е подобен на саундтрак, който някой като Ник Кейв би могъл да напише към филм с мрачни и унили пейзажи и близки до психиделичното сцени като в лента на Бунюел или картина на Дали.&lt;/p&gt;

&lt;p&gt;==&lt;/p&gt;

&lt;p&gt;Съставен от кратки етюди, стабилни композиции и маниерни импровизации, които отново и отново се завръщат към общата си тема, просторна като пейзажите и контурите на самата Америка през последните осемдесетина години, “Онзи в мен” събира подобно пъзел фрагментите от живота на героя си - актьор и писател, а заглавието подсказва неизбежното: героят разказвач е твърде много Сам Шепърд и, справедливо или не, книгата има почти автобиографичен привкус.&lt;/p&gt;

&lt;p&gt;==&lt;/p&gt;

&lt;p&gt;Голямата Пати Смит, която освен всичко е и една от жените в живота на Шепърд, е написала в не по-малко силния като текст предговор, че “Това е той, в някаква степен, и не е той”.&lt;/p&gt;

&lt;p&gt;==&lt;/p&gt;

&lt;p&gt;Образът на възрастния мъж от романа е и трагичен и уморен, и уморителен и вбесяващ със своето съзерцателно отсъствие, с болезнената си самодостатъчност, която въпреки това търси присъствия, с меланхоличния си непукизъм, с чувствителните си слабости, с примирителното и някак егоистично и хедонистично впускане в тях.&lt;/p&gt;

&lt;p&gt;==&lt;/p&gt;

&lt;p&gt;“Все пак моят план беше да изградя внимателно образа, капка по капка, както при утайката… Не се случи, разбира се”, казва главният герой актьор за ролята, която трябва да изиграе в микробюджетен филм, съзнавайки, че това е невъзможно, особено сред “суматоха в последната минута, светлини, реквизит, костюми, прически”.&lt;/p&gt;

&lt;p&gt;==&lt;/p&gt;

&lt;p&gt;Като че ли същото, преварително обречено, е и намерението на този текст да разкаже подредено крайъгълните камъни в живота му - между късове поетична проза, ярки реминисценции, видения а ла Йеронимус Бош, географски и исторически пейзажи, застинали като натюрморти мигове, неясни обеми в тъмното, тревожни сюрреалистични сънища, преследвания от нощни създания, мечтания, подобни на транс диалози. Но и подреден разказ, който постепенно очертава една квази-гръцка едипова драма.&lt;/p&gt;

&lt;p&gt;==&lt;/p&gt;

&lt;p&gt;Повествованието започва в студена и тъмна утрин с далечни писъци на койоти, неспокойни кучета и съзнание, помътено от ксанакс, което очаква своите малки демони в актьорската си каравана, две години след раздялата със съпругата, с която са си подхождали, но просто не се е получило. Жена, с която е живял почти тридесет години (колкото Шепард с Джесика Ланг, сходството се натрапва). Актьорът търси ориентация в ландшафта на тялото си сред многото образи, които е трябвало да изиграе и да бъде през живота си.&lt;/p&gt;

&lt;p&gt;==&lt;/p&gt;

&lt;p&gt;Всички те, както казва Пати Смит, търсят сляпо “магнетичния север” на личността му. Онзи в него, който го тласка към неизбежната му територия, където властва усещането “да си отделен” като начин на живот. Образът на изгнаник, който актьорът трябва да изиграе, е образ, за който по думите му целият му живот е бил подготовка.&lt;/p&gt;

&lt;p&gt;==&lt;/p&gt;

&lt;p&gt;“През по-голямата част от живота си той беше актьор и владееше онзи вид пътуване, за който не е нужен паспорт, а само каравана, сценарий и кучетата му, уловили миризмата на носталгията”, казва разказвачът за себе си, от време на време в трето лице. И още: “Продължавай да вървиш, нещо ще се пропука”.&lt;/p&gt;

&lt;p&gt;==&lt;/p&gt;

&lt;p&gt;**Бащата **&lt;/p&gt;

&lt;p&gt;==&lt;/p&gt;

&lt;p&gt;Виждам баща си във всичко и навсякъде, признава героят. Бащата е най-близкият му човек и същевременно някой, от когото се страхува, обсебващо проклятие, което го бележи да прилича на него и да повтаря грешките му с жените. Той вече е мъртъв и във виденията си героят се опитва да го види незначителен, смален като миниатюра, с размери, които да може да понесе.&lt;/p&gt;

&lt;p&gt;==&lt;/p&gt;

&lt;p&gt;Една от силните връзки и същевременно точка на разкъсване между двамата е 14-годишната Фелисити, 50 години по-младата любовница на баща му, която съблазнява и отнема девстевеността и на героя, когато той е едва на 13. Тя е образ, който съчетава в себе си и хищническото сладострастие на лолитка, и умилителната наивност - и който бележи героя завинаги. Тази наръфана райска ябълка изчезва и бива намерена обесена.&lt;/p&gt;

&lt;p&gt;==&lt;/p&gt;

&lt;p&gt;**Жените **&lt;/p&gt;

&lt;p&gt;==&lt;/p&gt;

&lt;p&gt;са влудяващата слабост и обърканост на героя, онова, от което бяга към своята отделеност, но и в което сякаш неволно се стреми да се отърка, подобно на самотен котарак. Жените, които се появяват в романа, са очертани, но неназовани, условни и почти анонимни, с категоризиращи имена като Изнудвачката, бившата съпруга (би могла да е Джесика Ланг), младото Момиче. Те се объркват, преливат, появяват се интензивно и стихийно само за да изчезнат също толкова рязко от повествованието. Или просто да престанат да се връщат. Тези жени преминават като пейзажа на дървета, които наблюдаваме от бързо пътуваща кола.&lt;/p&gt;

&lt;p&gt;==&lt;/p&gt;

&lt;p&gt;Една от историите в книгата (която разказвачът уж иска да остане далеч от очите на публиката) всъщност разкрива самият той чрез поредицата от диалози с Изнудвачката, амбициозно младо момиче, което иска да публикува разговорите им, за да пробие на литературната сцена. И до края не става ясно какво съдържат те освен интимните описания на вагината й, но пред нас се разкриват разговорите им за техните разговори.&lt;/p&gt;

&lt;p&gt;==&lt;/p&gt;

&lt;p&gt;**Повторението **&lt;/p&gt;

&lt;p&gt;==&lt;/p&gt;

&lt;p&gt;има особена функция в книгата. То е и на стилистично ниво, и на ниво сюжет. Въпросните диалозите, в които като при размяна на изстрели се редуват кратки фрази и въпроси за пояснение, звучат дразнещо, неестествено, дeмонстративно неразбиращо, до степен на самоцелен речетатив, чийто смисъл разказвачът сам аргументира: “За мен езикът съдържа образа. Само чрез разнообразните повторения на изричането на думите на глас образът започва да се появява като негатив във вана с проявител.”&lt;/p&gt;

&lt;p&gt;==&lt;/p&gt;

&lt;p&gt;Ето един малък пример:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“И какво ще правиш с тях?&lt;/em&gt;&lt;/p&gt;

&lt;p&gt;&lt;em&gt;Ще ги включа в книга.&lt;/em&gt;&lt;/p&gt;

&lt;p&gt;&lt;em&gt;Книга?&lt;/em&gt;&lt;/p&gt;

&lt;p&gt;&lt;em&gt;Моя книга.&lt;/em&gt;&lt;/p&gt;

&lt;p&gt;&lt;em&gt;Твоя?”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;И така. Книгата е увличаща и магична, но не е лесна и моята препоръка е да се чете без да се настоява да бъде удържана тънката сюжетна нишка, а по-скоро с отдаване на нейното отнесено стакато и с вглъбяване в поетичния й език и красивите картини, с които разказвачът се връща до детството и младостта, както и до пейзажите на една носталгична Америка с нейните бензиностанции и ресторанти, пустини и пътища. Както казва Пати Смит: “Онзи в мен” е сливащ се атлас, осеян от следите на ботушите на онзи, който инстинктивно изминава, с отворени очи, неземните му пътища”.&lt;/p&gt;

&lt;p&gt;==&lt;/p&gt;

&lt;p&gt;П.С. О, и специален респект за чудесния и съвсем нелек превод, който е направила Боряна Даракчиева.&lt;/p&gt;
</description>
        <pubDate>Thu, 18 Apr 2019 00:00:00 +0000</pubDate>
        <link>/bookreviews/2019/04/18/10-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D0%BD%D0%B7%D0%B8-%D0%B2-%D0%BC%D0%B5%D0%BD-%D1%81%D0%B0%D0%BC-%D1%88%D0%B5%D0%BF%D1%8A%D1%80%D0%B4-%D1%80%D0%BE%D0%BC%D0%B0%D0%BD-%D1%81%D0%B0%D1%83%D0%BD%D0%B4%D1%82%D1%80%D0%B0%D0%BA-%D0%BA%D1%8A%D0%BC-%D0%B5%D0%B4%D0%B8%D0%BD-%D1%84%D1%80%D0%B0%D0%B3%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%B6%D0%B8%D0%B2%D0%BE%D1%82.html</link>
        <guid isPermaLink="true">/bookreviews/2019/04/18/10-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D0%BD%D0%B7%D0%B8-%D0%B2-%D0%BC%D0%B5%D0%BD-%D1%81%D0%B0%D0%BC-%D1%88%D0%B5%D0%BF%D1%8A%D1%80%D0%B4-%D1%80%D0%BE%D0%BC%D0%B0%D0%BD-%D1%81%D0%B0%D1%83%D0%BD%D0%B4%D1%82%D1%80%D0%B0%D0%BA-%D0%BA%D1%8A%D0%BC-%D0%B5%D0%B4%D0%B8%D0%BD-%D1%84%D1%80%D0%B0%D0%B3%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%B6%D0%B8%D0%B2%D0%BE%D1%82.html</guid>
        
        <category>Сам Шепърд</category>
        
        <category>Пати Смит</category>
        
        <category>онзи в мен</category>
        
        <category>лист</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>Георги Стоянов за романа си &quot;Блъф&quot;: Историята спокойно би могла да се развие и у нас по същия начин</title>
        <description>&lt;p&gt;&lt;em&gt;&lt;strong&gt;Антония: Живял си известно време в Украйна, но достатъчно ли беше, за да успееш да предадеш атмосферата на този особен град или използва други източници и прави проучвания за времената и събитията, които описваш в “Блъф” **_(виж &lt;a href=&quot;https://literaturnirazgovori.com/bookreviews/2019/04/12/12-25-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B1%D0%BB%D1%8A%D1%84-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D1%8F%D0%BD%D0%BE%D0%B2-%D0%B8%D0%BD%D1%82%D0%B8%D0%BC%D0%BD%D0%BE-%D0%BD%D0%B0%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%BB%D0%B5%D0%B3%D0%BE%D0%B2%D0%B8%D1%89%D0%B5%D1%82%D0%BE-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F.html&quot;&gt;рецензия на книгата тук&lt;/a&gt;)_&lt;/strong&gt;?**&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_**Георги: **_За мен беше достатъчно, за да си създам впечатления и да усетя духа и атмосферата. А иначе проучванията ми се основаваха предимно на разкази. Мисля, че има нещо много истинско и запленяващо в неангажиращ разказ от първо лице. Естествено, такъв „източник” никога не е изчерпателен и всеобхватен, а и търпи преувеличения и украси - но може би именно в това е чарът му.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Беше ли ти ясен финалът още от самото начало - или съдбата на главния герой Юри сама се заформи в процеса на писането на историята?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Г:&lt;/strong&gt;&lt;/em&gt; Нещо, което беше мъглява идея в началото, по съвсем естествен път започна да се оформя в хода на повествованието. Просто героите „вървяха” сами натам.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Как ти самият оценяваш и би определил своя главен герой - какъв човек е той, какво го създава и какво го ръководи?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_**Г: **_В никакъв случай не бих го категоризирал като добър/лош. Гледайки на него като читател, ми се струва, че е един човек, когото съдбата щедро е надарила с рядък интелект, харизма и куп други качества. А за да компенсира нещата, същата тая съдба го е поставила в едни мрачни и тежки времена.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;Ръководи го преди всичко внимателната му, балансирана преценка за обстоятелства и хора, както и уменията му да „чете” другите, поставяйки се на тяхно място и приемайки гледните им точки. Ръководи го и принципът, че няма какво да губи. Че след като съдбата го е заплюла, той може и трябва да я предизвика - и ще плюе насреща й донасита.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Описваш взаимоотношенията между изключително безскрупулни престъпници по такъв начин, че човек дори е склонен да им съчувства, да изпитва симпатия и съпричастие към тях. Съгласен ли си?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_**Г: **_Съгласен съм и се радвам ако такова е усещането. Не ги оправдавам за нищо, не ги и съдя. „Професиите” им може да са извън закона, но в крайна сметка те са хора.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;Натъквал съм се и все още се натъквам на индивиди с крайно съмнителен морал и прогнила, гнусна ценностна система, които, официално, никога не са прекрачвали закона. Прави ли ги последното по-добри хора от някои от героите в книгата и повече ли заслужават симпатията на околните…? Май не.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Намираш ли украинския ъндърграунд за сходен с българските мутренски времена от 90-те и всъщност използва ли нещо от тях, за да пресъздадеш този особен свят със свои собствени правила?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Г:&lt;/strong&gt;&lt;/em&gt; Категорично. Периодите на див, кръвожаден и меркантилен преход от един строй към… нещо друго, са идентични. Историята, в онези й времена, спокойно би могла да се развие и у нас по същия начин.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: В романа навлизаш с дълбок психологизъм в героите си, разчиташ всеки техен жест в езика на тялото им, премерваш ефекта на всяка тяхна дума - трудно ли ти беше това навлизане или напротив, лесно и по интуиция?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;_**Г: **_Нямам спомен да ми е било трудно и не съм го търсел целенасочено. Стремежът ми е бил да са максимално близо до реалността. А езикът на тялото е много интересна тема и мисля, че малко хора осъзнават важността и.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Пишеш изчистено, логично, подредено, без излишества - наложиха ли се много редакции и как би оценил работата си с редактора си за този дебютен роман?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Г:&lt;/strong&gt;&lt;/em&gt; Благодаря. Имах един простичък ръководен принцип – да избягвам всичко, което ме дразни при някои автори или книги. Било то като прекалено много информация или като липса на такава. Когато усещах, че залитам нанякъде, светваше лампичка, че се получава нещо, което би ме подразнило, ако съм читател. И така. А отделен момент е изключително професионалната намеса на Ваня Майсторска, която знае точно как да „пипа”, вземайки предвид и литературните стойности, и щенията на многото типове читатели. Без нея романът нямаше да е това, което е.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;А: Имаш ли идея за втори роман и за какво би бил той?&lt;/strong&gt;&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Г:&lt;/strong&gt;&lt;/em&gt; Може да е продължение на „Блъф”; а може и да е предистория. Или пък по малко и от двете. Не изключвам възможността някои герои да идват „по бизнес” в България. А може и да блъфирам :)&lt;/p&gt;
</description>
        <pubDate>Wed, 17 Apr 2019 00:00:00 +0000</pubDate>
        <link>/interviews/2019/04/17/10-15-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D1%8F%D0%BD%D0%BE%D0%B2-%D0%B7%D0%B0-%D1%80%D0%BE%D0%BC%D0%B0%D0%BD%D0%B0-%D1%81%D0%B8-%D0%B1%D0%BB%D1%8A%D1%84-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%BF%D0%BE%D0%BA%D0%BE%D0%B9%D0%BD%D0%BE-%D0%B1%D0%B8-%D0%BC%D0%BE%D0%B3%D0%BB%D0%B0-%D0%B4%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D0%B5-%D0%B8-%D1%83-%D0%BD%D0%B0%D1%81-%D0%BF%D0%BE-%D1%81%D1%8A%D1%89%D0%B8%D1%8F-%D0%BD%D0%B0%D1%87%D0%B8%D0%BD.html</link>
        <guid isPermaLink="true">/interviews/2019/04/17/10-15-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D1%8F%D0%BD%D0%BE%D0%B2-%D0%B7%D0%B0-%D1%80%D0%BE%D0%BC%D0%B0%D0%BD%D0%B0-%D1%81%D0%B8-%D0%B1%D0%BB%D1%8A%D1%84-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%BF%D0%BE%D0%BA%D0%BE%D0%B9%D0%BD%D0%BE-%D0%B1%D0%B8-%D0%BC%D0%BE%D0%B3%D0%BB%D0%B0-%D0%B4%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D0%B5-%D0%B8-%D1%83-%D0%BD%D0%B0%D1%81-%D0%BF%D0%BE-%D1%81%D1%8A%D1%89%D0%B8%D1%8F-%D0%BD%D0%B0%D1%87%D0%B8%D0%BD.html</guid>
        
        <category>Георги Стоянов</category>
        
        <category>блъф</category>
        
        <category>сиела</category>
        
        <category>интервю</category>
        
        <category>роман</category>
        
        
        <category>interviews</category>
        
      </item>
    
  </channel>
</rss>

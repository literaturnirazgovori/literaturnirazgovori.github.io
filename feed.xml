<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Wed, 06 May 2020 09:35:41 +0000</pubDate>
    <lastBuildDate>Wed, 06 May 2020 09:35:41 +0000</lastBuildDate>
    <generator>Jekyll v3.8.6</generator>
    
      <item>
        <title>Русана Бърдарска за &quot;Опитът&quot;: Книгата ми е гигантско упражнение по български език (част 2)</title>
        <description>&lt;p&gt;&lt;a href=&quot;https://literaturnirazgovori.com/interviews/2020/05/04/12-53-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B7%D0%B0-%D0%BE%D0%BF%D0%B8%D1%82%D1%8A%D1%82-%D1%82%D0%B5%D0%BA%D1%81%D1%82%D1%8A%D1%82-%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D0%B7%D0%B0-%D0%B4%D0%B0-%D0%B8%D0%B7%D0%B4%D1%80%D1%8A%D0%B6%D0%B8-%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%86%D1%83%D0%BD%D0%B0%D0%BC%D0%B8-%D1%87%D0%B0%D1%81%D1%82-1.html?fbclid=IwAR1zkjncGI2WRdbqz9_UYpkIIwmf_4d-d1Jca4--b56enAmZZVOL-6rVNQw&quot;&gt;ПРОЧЕТЕТЕ ПЪРВА ЧАСТ НА ИНТЕРВЮТО ТУК &lt;/a&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Едно от най-смущаващите неща за мен в “Опитът” бе като че ли позакъснелият й феминизъм. Не успях да повярвам, че днес мъжете, поне интелигентните мъже, мислят точно така за жените. Какво предизвика тези ваши малко като че ли горчиви наблюдения?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Хм, тази седмица излезе един критически отзив (&lt;a href=&quot;https://www.marginalia.bg/analizi/zlatko-angelov-ambitsiyata-da-pishesh/?fbclid=IwAR06AFkEVTRZ7p4WCQoA1oYIqgsQAbWXsLvbu4nCGLPB6tBYXv7Lr-q8cTE&quot;&gt;вижте анализа на Златко Ангелов тук&lt;/a&gt;), в който сред някои спорни тези се открояваше безспорното признание на ерудирания автор – мъж – именно за дълбаенето ми в екзистенциалния феминизъм. Ако оставим настрана по-провокативните редове, които, признавам си, може да смутят по-интелигентните мъже и жени (макар че се основават на обективни данни и факти, на дълбоко вкоренени нагласи и на автори мъже, продавани в милонни тиражи) основното ми послание няма как да е закъсняло или остаряло, то винаги е навреме. Просто му идва времето в един момент в живота на умната жена и на умния мъж. Ранно или по-късно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Екзистенциалният човек съществува и в женски род&lt;/strong&gt;, отвъд биологични и социални роли. Раждането и отглеждането на деца е оксиморонно пре-живяване, в което човекът в жената не винаги оцелява и преживява отвъд биологичната роля на тялото. Творецът съществува и в женски род. Този екзистенциален човек и творец може да търси и твори смисъл не само в изкуството, но и в живота си. В този измислен от и за мъже свят на жената е въздаден смисъл – за света и за нея самата, „щедро“ са й отредени природата, етиката и доброто, но не и Космосът, разумът, съзнанието и смисълът. Жената е невротична, докато мъжът – екзистенциално тъжен. Някъде много дълбоко тук се крие и причината за нещо, което забелязах пост фактум, а именно, че в книгата няма природно описание (прокрадват се само постмодерно цитатни и иронични вмятания като “елинпелиновско пладне”, “див радичковски северозапад”.) Безмозъчната, безсъзнателна, инстиктвина, биологична природа, с нейното циклично кръгово време, отсъства напълно от света на книгата. Но звездното небе тегне непрекъснато и навсякъде. Корицата изобразява Човека в женски пол пред абсолютния nature morte, пред небитието.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Мистификацията със собствената ви смърт, описана в романа през спомените на дъщеря ви – за миг й повярвах. Какво искахте да разиграете, може ли да търсим тук буквален вариант на постмодерната “смърт на автора”? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Явно съм много убедителна в този сюжет! Мистификацинното изчезване на „автора“ и псевдоавтентичният ми образ на редактор в първата ми книга доведе до злобни подмятания, че не аз съм написала текста… &lt;strong&gt;Смъртта на автора и авторството е тема, която ме занимава още в първата ми книга&lt;/strong&gt; (с която претендирам, че съм „измислила“ fanfiction). В „Опитът“ обаче тя е положена в друг ред, не само постмодерен и игрови, а сред идеите за демократизиране на екзистенциалния дискурс (т.е. за правото на обикновения малък човек, не-творец, да остави следа от духа и съзнанието си) и за сгромолясването на класическите и на модерните канони, наративи, епистемологеми  и пр. в литературата.&lt;/p&gt;

&lt;p&gt;==&lt;/p&gt;

&lt;p&gt;На композиционно и сюжетно равнище, с тази смърт хвърлям ироничен поглед към „проектното“, професионално или учебно, не екзистенциално писане. &lt;strong&gt;Текстът потича спокойно хронологически, привидно в мемоарното русло, което щеше да го изведе към поредния български емигрантски роман&lt;/strong&gt; (и това е книгата, която не написах.) Но авторът умира. (И това наистина е предупреждение към читателя да не се „успива“ в удобната мемоаристика.) От „Мъжете на мама“ започва една хлабаво очертана книга в книгата, която може да се мисли като написана въз основа на бележките на починалия автор и която спокойно може да обхваща и първите глави на книгата … ако една от тях не съдържаше информацията за смъртта на Другия (на съпруга.) Защото авторът „възкръсва“ и категорично взема думата, поема кормилото на наратива, когато трябва да пише за смъртта на реалния Друг, когато нещата стават „страшно сериозни“ (по Марин Бодаков) не само за отделния човек, но и за човечеството, когато започва да единява индивидуалния си опит с този на човечеството. Следват три тежки, „експериментални“ глави. След тях идва „Репетиция на оркестър“ –  с фелиниевска усмивка и светла тъга се връщаме към началото, към интимно-индивидуалното, „страстите се уталожават“ до един  емоционален край на историята. И накрая буквално гръмва кодата на Епилога, който иронично резюмира цялата книга (белезите и границите на човешкото) и завършва със смъртта на човечеството и смъртта на човека, в неделя, в седмия ден от живота, както е и започнала книгата. Малко се отклоних от въпроса, но гарантирам, че отговорът е от истинския автор.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Разсъждавате много за езика в контекста на собствената си имиграция и интернационално семейство. Какво е да пишеш на екзотичен език с непозната култура?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Езикът е обект и субект в тази книга. Казвам, че &lt;strong&gt;по концептуални причини книгата е написана на български&lt;/strong&gt;. Изборът на езика на писането е съществен елемент и на екзистенциалния, и на естетическия избор. Защото аз съм на български, езикът е дом на битието ми и атрибут на съзнението ми (по Хайдегер). Но това със сигурност не е най-добрият пазарен избор, нито най-краткият път към признанието, славата и парите (с което само препотвърждавам това, с което започнах интервюто.) Пиша за умирането на езика (не само на автора) с притъпяването на съзнанието, с опростяването и ощастливяването на човека, със закърнявнето на културата, за това как машините заемат мястото на все по-стандартизирания и изтъняващ откъм културна подплата човешки език. Българският умира по-ускорено и по демографски причини.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Книгата е и една възхвала на българския език, едно гигантско упражнение по български&lt;/strong&gt;. Който може да изнесе такова съдържание. Което не е преводно. Екзистенциалният човек говори български. Читатели и критици явно харесват езика ми. Дано книгата не е в памет на българския език.&lt;/p&gt;

&lt;p&gt;==&lt;/p&gt;

&lt;p&gt;И същевременно в романа звучи и глобалната какафония. Три глави, мистификационно или не, са „преводни“, в смисъл героите говорят на друг език, или първоначално текстът е бил написани на друг език и героят-автор-разказвач играе и на територията на превода. Заглавието на една глава е на френски, на друга – на английски, а своеобразната Поетика съвсем канонично е озаглавена на латински. &lt;strong&gt;Главният герой живее на пет езика&lt;/strong&gt;, два от които изобщо не разбира, ражда на френски, умира на нидерландски, не разбира какво бълнува сина й и слуша мъртвия си съпруг на немски, в уроци по немски за начинаещи.&lt;/p&gt;

&lt;p&gt;==&lt;/p&gt;

&lt;p&gt;Искам да се спра на нещо, което изглежда остава неразбрано. Българският език в тази книга не е само средство и форма, той е и съдържание, той, в известен смисъл, е един от героите, както основният герой е българин. Ще се опитам да обясня. &lt;strong&gt;Аз пиша и за паметта на езика, в която са оставили следи всички онези, които са били на този език преди мен&lt;/strong&gt;. Текстът ми активира тези конотации, натрупвания на смисъл върху номиналното речниково значение на думи, изречения, интонации, за да артикулира собственото си съдържание, но и за да го впише в големия национален, културен наратив. Няколко истории в книгата ясно показват, че езикът, на който разказваш, може да определи съдържанието и посланието на историята (а не обратно.) После, според мен, езикът не само артикулира смисъл, но може и да го поражда. Детето в Пролога научава „най-важното нещо на света“ от езика, а не обратно – езикът просто да назове наученото. И един последен детайл, за да илюстрирам смислотворната функция на езика, която поражда различни смисли на различни езици: в хода на самото писане, на разработването на мислите ми на български език е словесното им обличане в този език, непрекъснато се „пръкваха“ нови мисли и те идваха от самия език – от „коренищата“ му (по Андрей Захариев) и от културните му натрупвания.&lt;/p&gt;

&lt;p&gt;==&lt;/p&gt;

&lt;p&gt;Сега на въпроса Ви, на който ще отговоря не в интимния си контекст, а в контекста, в който ще живее тази книга. Аз съвсем съзнателно изобщо не съм била „пресметлива в детайлите“ (по Кристин Димитрова) и не съм мислела за чуждия читател (за разбирането му и, следователно, за „славата“ си сред чужда аудитория). Преводът на тази книга е (защото книгата вече се превежда) голямо изпитание. &lt;strong&gt;Преводът е много труден не само заради собствени за стила ми особености&lt;/strong&gt; (вкл. бележките под линия), &lt;strong&gt;но най-вече именно заради културата и историята, въ-плътени в българския&lt;/strong&gt;, заради всички тези конотации и смисли, предхождащи текста и активирани в него. Ако напълно понятно (и удобно опаковано за политически-коректно заинтересования чужд читател) можеш да преведеш механизми и атрибути на комунизма, няма как да преведеш смисъла на „Да се завърнеш …“, или на опозицията „Не бойте се деца“ и „Деца, боя се зарад вас“, или на културнте „потоци на съзнанието“ (напр. за Левски във „Времето е в нас“, или по Яворов за „усилните и паметни години”), или на героичното и трагичното в Записките, Ботев и Епопея на забравените. А текстът активира този смисъл и го вплита в собствените си смисли. Проблемът далеч не опира само до „обичайния заподозрян“ – поезията, и само до езиковата преводимост. Това са „рисковете“ да пишеш на екзотичен език с непозната културна памет. Иначе преводът е като криволичеща линия около правата на оригинала – понякога слиза под линията (съкращава, свива реалии и смисъл), но понякога се издига над нея (и вади нови смисли.) В самата книга има такива „мистификационни“ (или не) „преводачески“ бележки и решения. Всеки превод е и редакция и адаптация на оригинала.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В книгата споменавате редица български автори (мисля, че Георги Господинов присъства най-често). Техните имена очертават ли читателския ви вкус? И това, което питам всички: имате ли възможност да следите съвременната българска литература и бихте ли откроили интересни за вас автори?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Вече говорих в други интервюта, че книгата може да бъде четена и като ръководство из българската литература, като един диалог с иконични интонации, редове, идеи, произведения и автори от българската литература, които са заплитат в собствени за книгата теми и идеи; като постмодерно оглеждане и осмисляне на историческите, културните и литуратурните фундаменти на националното ни съзнание и поставянето им в една по-глобална перспектива. &lt;strong&gt;Правя разграничение между българска литература и литература на български език&lt;/strong&gt;, защото една от идеите ми е, че причисляването на текстове към национални литературни канони само въз основа на езика става все по-ирелевантно.&lt;/p&gt;

&lt;p&gt;==&lt;/p&gt;

&lt;p&gt;Да, изразените литературни вкусове са до голяма степен автентични, тук-там концептуални – във връзка с идеите на самата книгата. Опитвам се да следя съвременната българска литература, обикновено се връщам в Брюксел с куфар книги. Последните две години изостанах, но то беше и за да се потопя изцяло в собствения си текст и да не се поддавам несъзнателно на други „гласове.“ Харесвам Господинов най-вече с есетата и изобщо есеистичното начало в прозата му, както и с поезията му. Много е силен в субектно-рефлективното (и на мен лично нещо ми липсва в обектно-пластичното, в литературната направа на персонажи и сюжет.) &lt;strong&gt;В книгата действително тече един диалог с Господинов&lt;/strong&gt;, и, осмелявам се да мисля, че в този диалог аз имам собствен глас и поглед.&lt;/p&gt;

&lt;p&gt;==&lt;/p&gt;

&lt;p&gt;Много уважавам Алек Попов, далеч не само като сатирик, и Здравка Евтимова. Ломчанинът Емил Андреев чувствам близък. „Майките“ на Т. Димова ме потресе (но христианските й сюжети после са ми напълно чужди.) „Възвишение“ на Русков - безспорно („Чамкория“ – спорно за мен, а предходните му книги, страхувам се, не разбирам напълно.) Утвърдени с право: Кристин Димитрова, Елена Алексиева, Христо Карастоянов и сигурно още десетина имена. Сред по-новите автори ме впечатлиха Крум Филипов и Яна Букова. Поезия май не съм чела от много отдавна. Знаете особеното ми отношение към емигрантската литература, тъй че я прескачам. Както и към сиромахомилските, както ги наричам, сюжети (Д. Енев, П. Ранчев) - добра литература сама по себе си, но замества неслучило се гражданско и политическо действие. Оня ден пак гледах снимки на потресаващата мизерия на баби и дядовци, на поколението на нашите родители. Това трябва да е обект за действие на гражданското общество, не сюжет за писане. От класиците – Вера Мутафчиева, Ивайло Петров, Валери Петров, Станислав Стратиев. Абсолютно любим – Виктор Пасков (без последната му книга.)&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В книгата имате и антиутопичен текст, който очертава едно като че ли вече забелязващо на хоризонта нелицеприятно бъдеще. В контекста на днешната корона епидемия каква прогноза бихте направили за света след нея?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Историческият, социален, политически контекст, в който се появява една книга, винаги влияе върху прочита й. Но това важи с особена сила за книги, които се опитват да гледат в бъдещето и същевременно се появяват в момент, обикновено „исторически“, кризисен, катастрофичен или на важни открития в науката, когато бъдещето започва да прозира зад завесите на времето. Тогава тези книги имат нов „начина на употреба“ – разлистват се като оракул (по Мария Ширяева), през тях се гледа като през вълшебна сфера. Специално за моята книга, съвпадението на публикуването й с най-голямата криза, която човечеството е преживявало след Втората световна война, още веднъж ми доказа синхронността на реалността и живеенето и на писането и осмислянето. В този контекст чак тръпки ме побиват като си помисля за някои мои антимиметични виждания за демиургичната сила на съзнанието и словото.&lt;/p&gt;

&lt;p&gt;==&lt;/p&gt;

&lt;p&gt;Моята (Анти)Утопия продължава темите за парите, ресурсите, индивидуалното и общественото благополучие, икономиката, социалната организация, разпределението на благата, човека в координатните оси на икономиката, ценностите и щастието от (относително) кратката икономическа история. Футуристичният текст споява индивидуалния опит с този на човечеството и ги полага в бъдещето. И тъй, без да заемам пророческа поза, ще се опитам да отговоря на въпроса Ви какво от провидяното в текста бъдеще прозира днес чрез кризата?&lt;/p&gt;

&lt;p&gt;==&lt;/p&gt;

&lt;p&gt;Човечеството се изправи пред екзистенциална заплаха, заплаха за оцеляването си, физическа заплаха към плътта на човека. В книгата тази заплаха идва от промените в климата, за които е отговорен човекът, и от постоянната заплаха за сблъсък с космическо тяло, за която би бил „отговорен“ хаосът и случайността. В реалността се материализира на сюжета на филмите „Армагедон“ и „Меланхолия“ (и слава Богу, поредната Меланхолия с размер три пъти по-голям от „достатъчния“ да сложи край на всички сюжети прелетя неотдавна край Земята на безопасните 6,5 милиона километра). Екзистенциалната заплаха се разви по сюжета на друг филм („Зараза“), но потвърди предвижданията ми.&lt;/p&gt;

&lt;p&gt;==&lt;/p&gt;

&lt;p&gt;Политическите деления изведнъж станаха иррелевантни и масово държавното управление бе поето от експерти и военни. Икономическият ръст и конкуренцията престанаха да ни бъдат „първа грижа“ и отстъпиха място на оцеляването (но понеже тази криза няма до доведе до фундаментални социално-икономически промени, връщането към „нормалност“ ще е дълбока рецесия.) Същевременно, богатството, притежанието на материалните ресурси, определя кой ще оцелее и кой не (затова светът толкова се страхува от разпространението на заразата в Африка, Хаити или Индия.) Потвърди се, че в бъдещето да &lt;em&gt;имаш _ще определи дали ще те _бъде&lt;/em&gt;, първо в съвсем буквален физически смисъл. И това, че капитализмът и демокрацията са създали ресурсите, имането, за да ни бъде.&lt;/p&gt;

&lt;p&gt;==&lt;/p&gt;

&lt;p&gt;После, &lt;strong&gt;човечеството изведнъж се превърна не в глобална икономическа общност, а в човешка, плътска, екзистенциална&lt;/strong&gt;. Парадоксално, паралелно с този процес на обединение и сближаване на хората като братя и сестри, с трогателни жестове на човешка солидарност, интензивно се разви и друг процес, за който пиша – отслабването на физическото общуване „на живо“, „социалното дистанциране“ и подмяната му, пък и на реалността изобщо, с виртуалното. Хората наистина престанаха да пътуват, загледаха света от прозорците, мотото „назад към природата“ доби морбиден смисъл, общуването премина изцяло онлайн, светът е обитаван и опознаван виртуално. Светът „затвори“ като икономическа дейност и като физическа реалност.&lt;/p&gt;

&lt;p&gt;==&lt;/p&gt;

&lt;p&gt;И накрая, &lt;strong&gt;съвсем осезаемо е пренареждането на ценности и идеали&lt;/strong&gt; както за отделния човек, така и за обществото. Мисля, че това, което преживяваме, дано го преживеем, впрочем, ще ни бележи за цял живот. Всички поотделно и целия свят. Ще ми е много интересно да прочета какво мислят другите – поканена съм в журито на един камерен литературен конкурс за есе на тема „Животът ми след пандемията.“&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Да поговорим накрая и за Брюксел, където живеете и работите от години. Пишете за Брюксел като за едно наднационално място. Той се е превърнал като че ли в клише на самия себе си по начина, по който бива виждан днес от мнозина. Възприемате ли го като мястото, където винаги ще живеете, и мислели ли сте някога за завръщане в родината?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;На Брюксел и Белгия съм посветила десетина „занимателни“ страници, така че ще се съсредоточа върху въпроса Ви за завръщането. В главата „Да се завърнеш …“ &lt;strong&gt;мисля за три завръщания&lt;/strong&gt;. Първото е поколенческо, социално-икономическо и политическо, на „немили-недрагите“ икономически емигранти, които един ден, да се надяваме, ще ре-имигрират, т.е. ще се върнат, в България, когато тя стане „нормална“, некорумпирана, функционираща пазарна икономика и демокрация. Второто завръщане е моето лично – биографично, битово-пенсионерско, географско (и да отговоря директно на въпроса Ви – да, живот и здраве, ако доживея до този момент, възнамерявам да деля времето си между Брюксел, Пловдив и Тасос.) Третото завръщане е екзистенциално и… невъзможно. Защото не можем да се връщаме във времето (освен в съзнанието си и в естетическите и други реалности, които то обитава или гради.) Това е завръщане-умиране.&lt;/p&gt;

&lt;p&gt;==&lt;/p&gt;

&lt;p&gt;Но знаете ли, аз считам, че &lt;strong&gt;всъщност никога не съм напускала родината (не държавата), защото моята родина е българският език&lt;/strong&gt;. И в тази посока ще е поздравлението, което съм поканена да направя към българите в чужбина по повод 24 май. „Родната стряха“ на езика ни е скътана в най-интимния пейзаж на съзнанието ни. И ние носим тази къщичика където и да сме по света. Защото сме на български. Ние живеем и на много чужди езици, на тези езици си печелим хляба, научаваме новините, консумираме, инвестираме, лекуваме се, общуваме, даже отглеждаме децата си. Но не трябва да оставяме екзистенциалната ни къщичка да залинее и да се срути. Българският е изчезващ език. Не само демографски, той изчезва и в нас. Свещеният език на дедите – и на бабите ни – ще се превърне в мъртъв език. С него ще изчезнат паметта и посланията на всички онези, които са били на български преди нас. Трябва да опазим свидната къщичка, това е иначе клишираната „родина в сърцата ни“, да четем на български, да научим децата си на български (колкото и прагматично безполезен да е този екзотичен език за културно и езиково безпризорните граждани на света.)&lt;/p&gt;
</description>
        <pubDate>Tue, 05 May 2020 00:00:00 +0000</pubDate>
        <link>/interviews/2020/05/05/12-33-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B7%D0%B0-%D0%BE%D0%BF%D0%B8%D1%82%D1%8A%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%B5-%D0%B5%D0%B4%D0%BD%D0%BE-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%BE-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D1%87%D0%B0%D1%81%D1%82-2.html</link>
        <guid isPermaLink="true">/interviews/2020/05/05/12-33-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B7%D0%B0-%D0%BE%D0%BF%D0%B8%D1%82%D1%8A%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%B5-%D0%B5%D0%B4%D0%BD%D0%BE-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%BE-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D1%87%D0%B0%D1%81%D1%82-2.html</guid>
        
        <category>Русана Бърдарска</category>
        
        <category>Опитът</category>
        
        <category>интервю</category>
        
        <category>жанет 45</category>
        
        
        <category>interviews</category>
        
      </item>
    
      <item>
        <title>Русана Бърдарска за &quot;Опитът&quot;: Текстът е достатъчно монументален, за да издръжи и на критическо цунами (част 1)</title>
        <description>&lt;p&gt;&lt;strong&gt;&lt;em&gt;Книгата ви “Опитът” (&lt;/em&gt;&lt;/strong&gt;&lt;a href=&quot;https://literaturnirazgovori.com/bookreviews/2020/04/09/10-28-%D0%BE%D0%BF%D0%B8%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B6%D0%B8%D0%B2%D0%BE%D1%82%D0%B0-%D0%B8-%D1%81%D1%8A%D0%B7%D0%BD%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%B2-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0.html&quot;&gt;&lt;strong&gt;&lt;em&gt;виж тук рецензия за романа&lt;/em&gt;&lt;/strong&gt;&lt;/a&gt;&lt;strong&gt;_) започва с - както лично аз го възприемам - “предупреждението”, че това е книга. Защо, според вас, се налага това уточнение и какво влагате в него? И съществува(ла) ли е алтернативна възможност текстът ви да бъде дефиниран като нещо друго? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Докато издателството не ми препрати рецензията на Андрей Захариев, ведно с „добрата вест“, че въз основа на тази рецензия решават да публикуват текста, аз нямах никаква вътрешна увереност, че написаното _е _книга, че „става“, че има литературна стойност. Тази липса на увереност и самочувствие може да ви се стори парадоксална особено предвид литературната ми подготовка и ласкаещите оценки, че съм „много умна“ и „ненатрапчиво ерудирана“ жена. Но с това признание искам само да потвърдя, че &lt;strong&gt;за мен писането наистина е преди всичко екзистенциално занимание, без амбиция за слава и още по-малко – за пари&lt;/strong&gt;. И това е може би една от най-автентичните и неиронични тези в книгата (да отговоря на някои „задявания“ по този повод.)&lt;/p&gt;

&lt;p&gt;==&lt;/p&gt;

&lt;p&gt;Убедена съм, че това важи за всички истински творци, творци по призвание, което за мен означава хората, които търсят смисъл чрез и в пре-творяването. Макар че много малко от тях си го признават, а после „колегите“ се поддават на суетата да бъдат харесвани, четени, известни и продавани писатели. &lt;strong&gt;Аз наистина не се подмазвам на читателя&lt;/strong&gt; – не си спомням кой отбеляза това. Същевременно ако текстът ми говори нещо и на другите хора, това само може да ме радва, разбира се. С една дума – текстът се превърна в книга с издаването си. Впрочем сложих този наслов именно след като научих, че текстът ще бъде публикуван.&lt;/p&gt;

&lt;p&gt;==&lt;/p&gt;

&lt;p&gt;Разбира се, насловът – нека го наричаме така, не предупреждавам никого и за нищо – е мислен преди потвърждението на издателя, че това наистина &lt;em&gt;е&lt;/em&gt; книга. **Мотото се вплита в много теми и смисли на романа **– кога един текст се превръща в литература, правото на тръстиката, а не само на твореца, да остави драскулка в небето, демократизирането на това право в „частни“ и граничнолитературни жанрове, подпомогнато от технологиите, несъстоятелността на класическия наратив, на фикционалното, синхронността на живеенето и на писането като осмисляне. Несъмнено има и литуратурна игра (вж. „следговора“ на Всеки ден е един роман и началото на Поетиката). Има дори страх и милост – сигурна съм, че на някои места читателят ще се сепва облекчено и ще си казва „Ох, слава Богу, това е само книга.“&lt;/p&gt;

&lt;p&gt;==&lt;/p&gt;

&lt;p&gt;Знаете ли, едно време, по повод първата ми книга, Борис Минков много вярно отбеляза, че тя носи прочита и критическата рецензия в себе си (имплицитно и съвсем буквално – в края на книгата имаше приложена иронично-генерична рецензия за самата книга и за много други, плюс издателски договор с автор.) Сега предлагам собствена поетика.&lt;/p&gt;

&lt;p&gt;==&lt;/p&gt;

&lt;p&gt;Докато разсъждавах върху този наслов, в главата ми упорито се въртеше и един спомен. Едно време, когато работех в издателство, на семинар с немски книгоразпространители, на който ни учеха как да продаваме книги, обсъждахме и това как да се подреди по възможно най-привлекателен за читателите начин витрината на книжарница. Немците както винаги бяха проучили, изчислили и измислили всичко. Насред прецизните им указания за подреждането на книгите по жанрове, формати, цветове, илюстрации и пр. аз се изтъпаних и предложих… празна витрина, като празна стая или празна сцена, един стол и един читател, който просто да седи и да чете нещо, което му е интересно, като читателите и книгите се сменят на всеки час.&lt;/p&gt;

&lt;p&gt;==&lt;/p&gt;

&lt;p&gt;В заключение това е публикуван текст (за разлика от всички частни текстове, непредназначени за публикуване), това е литуратура (каквото и да означава това), това е естетически продукт (не документ, не снимка, не огледално отражение на реалността, който не трябва да се чете както се е гледала “Многострадалната Геновева”). Самата книгата отговаря и на въпроса Ви &lt;strong&gt;какво щеше да бъде текстът, ако не беше станал книга&lt;/strong&gt;. Щеше да бъде женска хроника, частен архив, една непубликувана книга, подредени записки, разхвърляни писма и бележки, една огромна преписка или бележка под линия на официалната литература и история, текст, който моята пра-пра-правнучка може би ще прочете и ще се опитва да си представи вкуса на сладкото от бели череши, а току-виж дори и на „истинската“ ябълка.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_В книгата влизате в задочен спор с проф. Милена Кирова относно легитимността на литературния интерес към живота и съзнанието на неизключителния, обикновен човек. Бихте ли разказали за аргументите си на читателите и изобщо за това противопоставяне между малкото и голямото, бита и битието, да имаш и да бъдеш, личното време и научното t, което проблематизирате в книгата. _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Първо, задочният ми спор е почти мистификационен, или поне не е персонален само с проф. Кирова (безкрайно уважавам учителите си). Поставям под въпрос пренебрегването или другата крайност – изнасилването, на естетическия и смислотворния потенциал на малкия човек, и също така презрението – от „естетическите висини“ на литературната критика – към автобиографичното като ограничена самовлюбеност.&lt;/p&gt;

&lt;p&gt;==&lt;/p&gt;

&lt;p&gt;На този фон и най-общо казано &lt;strong&gt;книгата полага житейския и екзистенциален опит на отделния, индивидуален, неотличим, неисторически човек&lt;/strong&gt;, каквито сме почти всички ние, хората в различни концентрично разширяващи се системи за осмисляне – тази на семейството и на рода, на любовта и продължението ни в децата, на пола, на нацията и националната история, език и култура, на изкуството изобщо, на философията и религията, на науката, на социално-икономическата организация на обществото… и на човечеството изобщо. Превеждам читателя от Лом до края на света и обратно, от първия детски спомен до Големия взрив и обратно. Това е то „монументалното“, „много българското“ и същевременно „космополитното“ на текста. И в този контекст наративът се движи между опозициите, посочени от Вас.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**“Най-важните неща нямат почти никакъв смисъл на фона на смъртта, небитието и Космоса”, пишете и в цялата книга се усеща едно меланхолично, фаталистично усещане за човешкия жребий. Поразсъждавайте за вярата в някакъв абсолют/Бог (изгубена или никога непритежавана е тя при вас) и за това как може да живее съвременният човек без нея. Или я е заменил с друго?  **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Религията даваше всичко наведнъж – наука, естетика, етика, смисъл и, най-важното – безсмъртие. Един universal survival kit от трансцедентни обещания и упования, в които отделният човек се полагаше и намираше смисъл отвъд себе си. Но религията отдавна е несъстоятелна в това си амплоа. &lt;strong&gt;Семейството, родът и нацията стават все по-несъстоятелни&lt;/strong&gt; в контекста на глобализацията, аз ги „развенчавам“ и откъм случайност и хаос. В моята трактовка любовта, която „едничка“ е по-силна от смъртта, е прекрасната, но и единствена анестезия, която ни е останала.&lt;/p&gt;

&lt;p&gt;==&lt;/p&gt;

&lt;p&gt;Но &lt;strong&gt;днес имаме нови олтари – науката и икономиката&lt;/strong&gt;. Те несъмнено са направили живота много по-добър и по-дълъг, хората – по-доволни, а повечето – дори щастливи. Но тези нови упования не дават смисъла, търсен от човека, не утешават тъгата му пред звездното небе. Науката сякаш е обладана от аутистичен разум, който не разбира екзистенциалните тревоги, съзнанието и чувствата на човека. Икономиката (и икономистите) се интересуват само от материалното ни благополучие тук и сега и свеждат човека и живота му до най-разнообразни икономически функции и уравнения. В книгата науката и икономиката придобиват важност по отношение на фундаменталната проблемакита само доколкото осигуряват ресурси за физическото оцеляване на човека. Но дали човекът, с основните белези на човешкото (чието идентифициране и обследване е най-дълбоката и обобщаваща тема на книгата), дали този човек ще оцелее?&lt;/p&gt;

&lt;p&gt;==&lt;/p&gt;

&lt;p&gt;Това, което ме занимава също, е &lt;strong&gt;липсата на холистичен светоглед и зейналата пропаст между науката и, да ги наречем, хуманитарните дисциплини&lt;/strong&gt; като литература, изкуство, философия, психология, които артикулират човешкото. Фундаменталната физика не се занимава с фундаменталната проблематика. Цитирам Хокинг, че нуждата ни да вярваме в нещо не може да замъглява разума ни. Още пубертетът във втората глава забелязва, че учителите по история и литература не си говорят с учителите по физика и математика – всички сякаш оперират с някакви собствени и несъвместими помежду си понятия за време, пространство, смисъл и място на човека във всичко това. После порасналият главен персонаж-разказвач-писател се опитва да свърже теорията на относителността, теорията за Големия взрив, квантовата физика, математиката, статистическата лингвистика, някои медицински данни, с битието и езика по Хайдегер, с етиката на Кант, щастливия живот по Киркегор, с идеализма, романтизма, магическия реализъм и антимиметизма в литературата, с изобразителното изкуство и с музиката. Вкарването на „популярна физика и космология“ и на занимателна политическа икономия в текста, което отблъсква някои читатели и критици, не цели образоването на читателя – за това си има научно-популярна литература. Това е опит, даже буквално експеримент (мисловен и жанров) да се преживеят и изпитат, емоционално, мисловно и психологически, упованията на разума ни, като ги „прекараме“ през същински човешкото и неговите „тревоги.“&lt;/p&gt;

&lt;p&gt;==&lt;/p&gt;

&lt;p&gt;Дали вярвам в нещо? Вярвам в способността на човешкото съзнание да пътува и да пребивава във време-простраството. Вярвам, че необходимостта на човека от смисъл няма да бъде еволюционно затрита. &lt;strong&gt;Вярвам в чудната обезболяваща, упояваща и креативна сила на любовта&lt;/strong&gt;. Вярвам, че всеки човек трябва да остави някаква следа от кратката си разходка под звездите (по възможност не неми снимки на епидермално щастие.) „Вярвам“ в хаоса, случайността и… в зведното небе. Що се отнася до Бог и абсолюта, за тях „сънувах чуден сън“ няколко дни преди да навърша 18 години (т.е. това си беше класическа инициация по всички правила.) Сънят идеално се вписваше в книгата, но въпреки това не го разказах, нито го „поставих на сцена“ по някакъв друг начин. Нека има нещо и за следващата книга (тук се усмихвам), макар че тя определено ще е по-камерна.&lt;/p&gt;

&lt;p&gt;==&lt;/p&gt;

&lt;p&gt;**&lt;em&gt;Възприемам голяма част от написаното като диалогично, сякаш разказно _на, заради или за&lt;/em&gt; близките ви, дори и там, където не се обръщате към тях директно. Те присъстват като герои и човек неизбежно се пита доколко са автентични и доколко са плод на “олитературяване”. Защо не измислихте изцяло фикционални герои, а използвахте тях –&lt;em&gt;**&lt;/em&gt; **и прави ли това романтът ви автобиографичен? **_&lt;/p&gt;

&lt;p&gt;==&lt;/p&gt;

&lt;p&gt;Мога само да се радвам, че текстът звучи толкова „подкупващо интимно“. Но ще Ви „разочаровам“ може би с признанието, че половината от персонажите и събитията са фикция, до детайлите, а останалите комбинират и „олитературяват“ до неузнаваемост реални прототипи и факти. Вижте, &lt;strong&gt;ако исках да си „разчиствам сметките“ с близки и приятели, щях да напиша много по-семпла книжка&lt;/strong&gt;. Посвещението на „Женски хроники“ изброява имената на реални майки и баби, но не само моите, и обобщава поколенчески „на нашите майки и баби.“ Дори и да има реални събития и персонажи, залегнали в основата на този на пръв поглед мелодраматичен текст, той отива далеч отвъд биографично-индивидуалното. И впрочем парадоксално кара мъжете читатели да реват, не жените. Ако текстът не боравеше с художествени образи и не стигаше до по-общочовешки внушения за жената изобщо и за случайността и хаоса, от които се пораждаме, той щеше да бъде действително един сензационно-скандален текст, който дава публичност и бичува някакви интимно-биографични неща и хора.&lt;/p&gt;

&lt;p&gt;==&lt;/p&gt;

&lt;p&gt;Въпреки че екплицитно съм заявила омерзението си от жълтеещия поглед, който се рови в биографията на твореца, за да обяснява през нея естетически пре-твореното, &lt;strong&gt;ще призная за читателите, че да, наистина&lt;/strong&gt; съм родена в Лом, Лом наистина имаше самодеен оркестър и наистина понякога, а може да е било и само няколко пъти, траурни шествия са преминали по главната. Наистина отраснах, живях и работих в Пловдив, наистина в момента живея и работя в Брюксел, наистина вторият ми съпруг загина в автомобилна катастрофа, наистина имам голяма дъщеря… Но не, нямам син, нямам приятелка унгарка с гадже гинеколог, Себастиан и Лора не съществуват в реалността, починалият ми съпруг не беше точно такъв, какъвто го описвам, родителите ми и двамата са живи и, относително здрави, самодейният оркестър в Лом не е свирел толкова сложни…. Да продължа ли и да доведа ли разрушителния замах до край?&lt;/p&gt;

&lt;p&gt;==&lt;/p&gt;

&lt;p&gt;Все още се надявам да се окаже неоправдан &lt;strong&gt;страхът ми, че книгата ще бъде разчетена само като автобиографична&lt;/strong&gt;, колкото и да философствам върху литературната направа и фикцията. Реалността съдържа зрънца, които покълват и се разлистват в ума и въображението на писателя, за да се заплетат в сложния художствен свят на една книга. Художствената истина може да е по-„истинската“ истина. В отделния човек прозира човекът изобщо, в интимно-(авто)биографичното - общочовешко. И през тази призма няма никакво значение дали отделният човек съм аз или моите близки, или реални други хора, нито до каква степен биографията на този отделен човек е истина. Абсолютно автентични и „истински“ са единствено мислите ми, емоциите ми и художествените ми решения, запечатани в текста. Това _е _книга. Това е текст, който се разполага парадоксално между интимността на confessional prose и отстранението и генерализацията на епоса.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Превъртах на екрана на компютъра десетките страници записки, от които, след толкова години, бях твърдо решена да напиша книга”, пишете. Впрочем до голяма степен “Опитът” се занимава с опитите ви да пишете въпреки обичайните за един работещ, деен, семеен човек препятствия, съмнения и предизвикателства. Разкажете ни повече за това как и от какво беше съставен този роман и кой беше водещият принцип на структуриране? Защо беше важно да разкажете за този процес на читателя?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Книгата съдържа много податки – автентични и мистификационно-концептуални. Писането за мен е full-time job, аз пиша през цялото време, защото мисля за разни неща &lt;strong&gt;през цялото време, наоколо се случват разни неща, които ми „докарват“ нови мисли&lt;/strong&gt;. Изобщо съм един мислител, не Ви е работа! Беше важно всичките тези години да записвам поне някои от хвърчащите си мисли. Смачканите листчета, разхвърляни и не рядко изхвърлени от сцената на бита, са белите камъчета, които пусках по тъмните алеи на битието и тъгата, за да мога да се върна, да не бъда угоена и погълната от вещицата на алчността, на имането, на бита, на биологията, та дори ако щете на самодоволното, идиотизиращо „щастие“. Годишните ми адженди също е един напълно автентичен детайл.&lt;/p&gt;

&lt;p&gt;==&lt;/p&gt;

&lt;p&gt;И на една Коледа, когато се вземат решения за отслабване, здравословно хранене, спортуване, отказване на цигарите, раздели, кариери и прочие капитални житейски въпроси, аз реших, че ще пиша. Първата стъпка беше да сортирам тематично или по какъвто и да е признак натрупалите се през годините бележки. Речено – сторено. След което… се хванах за главата. Цитираните от Вас редове са напълно автентично преживяване. Взех първото важно решение: &lt;strong&gt;да не се опитвам от самото начало да поставям някаква композиционна рамка, сюжетна схема или жанров калъп&lt;/strong&gt;. Просто започнах да разработвам бележките си. От няколко реда се развиваха по няколко страници, с някои бележки подхванах няколко истории, други се заформиха като есета, трети така и си останаха жанрово неопределени.&lt;/p&gt;

&lt;p&gt;==&lt;/p&gt;

&lt;p&gt;В хода на писането осъзнах две важни неща: първо, че самото писане пораждаше нови мисли и смисли, и второ, че нещата, за които пишех, всъщност са много здраво свързани и овързани в дузина големи теми. Освен това открих синхронността на живеенето и реалността и на това, за което пишех, и начина, по който го правех (&lt;strong&gt;в този смисъл това е и книга-хепънинг&lt;/strong&gt;) В този момент започнах да мисля вече за цялото – първо като дълбинен, голям сюжет, а после като композиция, структура, стил, жанрове, образи, мистификации и литуратурни игри, иронии и тъги. Усещането беше, че строя или че композирам. Това е „истинската история“.&lt;/p&gt;

&lt;p&gt;==&lt;/p&gt;

&lt;p&gt;На по-концептуално равнище трябва да подчертая, че &lt;strong&gt;това е книга и за написването на книгата&lt;/strong&gt; (и за друга книга, която не написах.) В тази книга за книгата отчетливо са откроени екзистенциалният избор (на писането като опит за осмисляне) и естетическият избор (за какво и как да пиша, както и на какъв език.) Главният герой е и писател и превръщането му в такъв е една от сюжетните и идейните оси на текста. Този писател концептуално постулира текста като несъвъшен. И „арогантно“ се чуди как да натъпче и организира всичко това в книга или с манифестен патос заявява, че идеите са най-важното нещо, а не грижливото им и почтено занаятчийско обличане в литературен текст.&lt;/p&gt;

&lt;p&gt;==&lt;/p&gt;

&lt;p&gt;И ето че някои се „хванаха“ съвсем буквално за тези постмодерни, иронични и мистификационни, или по-скоро Монтеновски декларации (без да си дават сметка колко „убедителен“ всъщност е тексът в мистификациите си.) Не, аз съвсем не съм „вдигнала ръце“ от литуратурната направа и не, &lt;strong&gt;„споко“, текстът е достатъчно „монументален“, за да „издръжи“ и на критическо цунами&lt;/strong&gt;. Концептуалната и мистификационна несъвършенност е свързана с жанровата експерименталност и постмодерната игра, но най-вече с темите за разпада на класическите наративи и за малкия, обикновен човек, който създава несъвършенни текстове - следи от съзнанието си - незадължително книги за публикуване. Синихронността на писането и живеенето и възгледът за писането като екзистенциален акт диктуват пък концептуално-ироничната безкрайност на текста - to be continued, роман с продължение, не по „пазарни съображения“. И изобщо, както Силвия Чолева далновидно вече отбеляза, анализаторите на постмодерното ще имат ужасно много работа с този текст&lt;/p&gt;

&lt;p&gt;==&lt;/p&gt;

&lt;p&gt;Забелязвам също нещо интересно, всъщност доста окуражаващо. Към текст, който изобщо се колебае (мистификационно или не) дали е литература, който смирено се самоназовава „опит“ и „експеримент“, който се концептуализира като несъвършен, бъбрив, жанрово свободен, продължаващ, който да, е много амбициозен не само като тематика, но и с тези си парадоксални самоидентификации и смелостта им за публичност, та изведнъж към такъв текст се прилагат “мерките и тегликите” на голямата литература. Само по себе си това говори нещо, отвъд всички критики (които, още веднъж, текстът сам предполага.) Мислех си също… &lt;strong&gt;като ще ме мерите с аршина на голямата литература, подобаващо самонадеяно бих отбелязала, че никой не е критикувал Монтен или Кнаусгар за прекомерна разточителност&lt;/strong&gt; или фрагментарност или за това, че са се опитали да „кажат всичко“. Във всичко написано за тези автори се размишлява най-вече за съдържанието и смисъла на цялото, за екзистенциалния акт. Що се отнася до естетическия, да не забравяме, че опитите на Монтен едва пост-фактум са осмислени жанрово като есета, като нов жанр. А аз - както, надявам се, става ясно - съм се „постарала“ доста и на отъпканото литературно поле.&lt;/p&gt;

&lt;p&gt;==&lt;/p&gt;

&lt;p&gt;Надявам се, че казаното по-горе отговаря на въпроса защо беше важно да разкажа и за самото писане и задкулисието му. И знаете ли, оказва се, че това е важно и интересно не само за анализаторите на постмодерното. Няколко читатели, включително една жена, ми написаха трогателни съобщения, че книгата им е помогнала да осъзнаят кое наистина е важно и да се осмелят да… пишат.&lt;/p&gt;

&lt;p&gt;&lt;strong&gt;ОЧАКВАЙТЕ ПРОДЪЛЖЕНИЕТО НА ИНТЕРВЮТО&lt;/strong&gt;&lt;/p&gt;
</description>
        <pubDate>Mon, 04 May 2020 00:00:00 +0000</pubDate>
        <link>/interviews/2020/05/04/12-53-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B7%D0%B0-%D0%BE%D0%BF%D0%B8%D1%82%D1%8A%D1%82-%D1%82%D0%B5%D0%BA%D1%81%D1%82%D1%8A%D1%82-%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D0%B7%D0%B0-%D0%B4%D0%B0-%D0%B8%D0%B7%D0%B4%D1%80%D1%8A%D0%B6%D0%B8-%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%86%D1%83%D0%BD%D0%B0%D0%BC%D0%B8-%D1%87%D0%B0%D1%81%D1%82-1.html</link>
        <guid isPermaLink="true">/interviews/2020/05/04/12-53-%D1%80%D1%83%D1%81%D0%B0%D0%BD%D0%B0-%D0%B1%D1%8A%D1%80%D0%B4%D0%B0%D1%80%D1%81%D0%BA%D0%B0-%D0%B7%D0%B0-%D0%BE%D0%BF%D0%B8%D1%82%D1%8A%D1%82-%D1%82%D0%B5%D0%BA%D1%81%D1%82%D1%8A%D1%82-%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D0%B7%D0%B0-%D0%B4%D0%B0-%D0%B8%D0%B7%D0%B4%D1%80%D1%8A%D0%B6%D0%B8-%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%86%D1%83%D0%BD%D0%B0%D0%BC%D0%B8-%D1%87%D0%B0%D1%81%D1%82-1.html</guid>
        
        <category>Русана Бърдарска</category>
        
        <category>Опитът</category>
        
        <category>жанет 45</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Пролет&quot; – третата част от поредицата &quot;Сезони&quot; на Али Смит излиза на български</title>
        <description>&lt;p&gt;„Пролет“ е третата част от поредицата „Сезони“ на шотландската писателка Али Смит, който се състезава за наградата „Оруел“ за политическа проза във Великобритания. Романът излиза у нас броени дни след включването й в дългия списък. Отличието е най-престижното в тази категория. В средата на май ще стане ясно дали романът влиза и в краткия списък с претенденти.&lt;/p&gt;

&lt;p&gt;==&lt;/p&gt;

&lt;p&gt;Както предишните книги от поредицата, и „Пролет“ се появява в каталога на издателство „Лист“ в превод на Паулина Мичева. Корицата е дело на художничката Албена Лимони&lt;/p&gt;

&lt;p&gt;==&lt;/p&gt;

&lt;p&gt;В романа Али Смит намества някои парчета от пъзела, вмъкнат в „Есен“. Повествованието следва няколко сюжетни линии, които от време на време майсторски се преплитат и предизвикват неочакван обрат.&lt;/p&gt;

&lt;p&gt;==&lt;/p&gt;

&lt;p&gt;Сред героите е Ричард „Дабълдик“ Лийз – режисьор с поизбледнял ореол на легенда. Той стои на перона на забутана гара в Шотландия и пътува из спомените си. Води диалози с въображаемата си дъщеря, получава отговори от мъртвата си приятелка. Поръчали са му да заснеме филм за любовта на поета Райнер Мария Рилке и писателката Катрин Мансфийлд. Историята им изглежда красива, но е изцяло фалшива. Както много други истории, родени във времената на пост-истината. И тук, както и в предишните части на поредицата, Али Смит превежда читателя през лабиринт от политика, изкуство и фантазии, без да изпуска нишката на голямата литература.&lt;/p&gt;

&lt;p&gt;==&lt;/p&gt;

&lt;p&gt;Ето какво отбелязва писателят и журналист Алекс Престън в британския вестник „Обзървър“: „Третата книга в квартета на Али Смит е най-добрата ѝ досега, ослепителен химн за надежда, обединяващ миналото и настоящето… Сякаш тук се случват две неща. Първо, Смит все повече осъзнава възможностите на този нов тип разказване на истории, намирайки по-дълбоки и убедителни начини да влезе под кожата на своето време. Има обаче нещо друго. Докато четях „Пролет“, внезапно разбрах за необикновения мета-роман – Годината – че квартетът ще се сформира, след като е завършен, и колко вълнуваща и важна ще бъде тази книга… Сега е възможно да се разпознае колко ослепително ще бъде взаимодействието на идеи и образи между четирите книги… Има толкова много да се каже за този сияен, щедър роман, изпълнен с надежда… Целият този богат материал се усилва от ехото и резонансите, които барабанят между „Пролет“ и нейните предшественици. Смит винаги е била дълбоко морален писател, но в тази поредица от романи тя прави нещо повече от проста дисекция на беззаконията на своята епоха. Тя ни осветява диря през от кошмара“.&lt;/p&gt;

&lt;p&gt;==&lt;/p&gt;

&lt;p&gt;„Нобеловият лауреат на Шотландия в режим „очакване” – така наричат в родината ѝ Али Смит. Член на Кралското общество за литература и ломандор на Ордена на британската империя, тя е сред най-силните гласове в съвременната европейска литература. Откакто през 1995 г. публикува сборника с разкази Free Love and Other Stories („Свободната любов и други истории”) името ѝ редовно присъства в списъци с престижни отличия или поне в номинациите за тях. Романът ѝ „Есен” – първи от поредицата „Сезони”, стигна до финала за наградата „Ман Букър”.&lt;/p&gt;
</description>
        <pubDate>Sun, 03 May 2020 00:00:00 +0000</pubDate>
        <link>/newbooks/2020/05/03/11-44-%D0%BF%D1%80%D0%BE%D0%BB%D0%B5%D1%82-%D1%82%D1%80%D0%B5%D1%82%D0%B0%D1%82%D0%B0-%D1%87%D0%B0%D1%81%D1%82-%D0%BE%D1%82-%D0%BF%D0%BE%D1%80%D0%B5%D0%B4%D0%B8%D1%86%D0%B0%D1%82%D0%B0-%D1%81%D0%B5%D0%B7%D0%BE%D0%BD%D0%B8-%D0%BD%D0%B0-%D0%B0%D0%BB%D0%B8-%D1%81%D0%BC%D0%B8%D1%82-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2020/05/03/11-44-%D0%BF%D1%80%D0%BE%D0%BB%D0%B5%D1%82-%D1%82%D1%80%D0%B5%D1%82%D0%B0%D1%82%D0%B0-%D1%87%D0%B0%D1%81%D1%82-%D0%BE%D1%82-%D0%BF%D0%BE%D1%80%D0%B5%D0%B4%D0%B8%D1%86%D0%B0%D1%82%D0%B0-%D1%81%D0%B5%D0%B7%D0%BE%D0%BD%D0%B8-%D0%BD%D0%B0-%D0%B0%D0%BB%D0%B8-%D1%81%D0%BC%D0%B8%D1%82-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Али Смит</category>
        
        <category>Пролет</category>
        
        <category>Лист</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>&quot;Три пиеси&quot; на Нинко Кирилов: постфеминизъм и диалогичност, разпаднала се на бъбриви монолози</title>
        <description>&lt;p&gt;Светът в &lt;strong&gt;“Три пиеси” на Нинко Кирилов&lt;/strong&gt; (изд. Black Flamingo, 2019), е свят, в който диалогичността се е разпаднала на своите бъбриви монолози. Да, тези пиеси са прекалено приказливи, колкото и да е странно да се каже това за жанр, в който диалогът е всичко, но пък именно този недостатък е предимството, което ни кара да усетим говоренето в съвременния свят, включително виртуален, едновременно като патология и компенсаторен механизъм на самозатворили се в себе си съзнания. Като нещо, което трябва да замаскира промеждутъците в този атомизиран, отчужден, все по-самотен свят - такъв какъвто го вижда авторът.&lt;/p&gt;

&lt;p&gt;==&lt;/p&gt;

&lt;p&gt;Трите пиеси в сборник се въртят около &lt;strong&gt;отношенията в съвременни двойки&lt;/strong&gt; - и _случили _се, и _неслучили _се - статут, който непрекъснато е поставян под съмнение. Защото какво изобщо е осъществена двойка? Коя близост е легитимна? В кой свят - реалния или виртуалния - имаме повече възможности да бъдем истински?&lt;/p&gt;

&lt;p&gt;==&lt;/p&gt;

&lt;p&gt;В първата и най-дълга пиеса - &lt;strong&gt;“Концерт за струнни инструменти в ре минор”&lt;/strong&gt; Лир и Лира отдавна живеят заедно, стигнали са в отношенията си до това той да “искам да се самоубия заради нея и не мога да се самоубия пак заради нея”, а тя - да възприема като противно феминизиране неговата доброта, любезност и внимание и да копнее да предизвика у него грубостта, насилието и хищничеството, които свързва с проявлението на мъжкото.&lt;/p&gt;

&lt;p&gt;==&lt;/p&gt;

&lt;p&gt;Този, да го наречем &lt;strong&gt;постфеминистичен дух, както и инициираният от самата героиня сексизъм&lt;/strong&gt; изпълват цялата творба. Тук само правя вметката, че според първата международна дефиниция на сексизма, приета от Съвета на Европа, „обикновеният сексизъм е част от един континуум на насилие“. На фона на ширещото се насилие над жените представената в пиесата психология на връзката звучи направо като негово опасно рационализиране и оправдание; нещо повече - като нещо, за което жените сами настояват и мъжете, искат или не, трябва да предоставят.&lt;/p&gt;

&lt;p&gt;==&lt;/p&gt;

&lt;p&gt;В пиесата именно жените, като Лира, са тези, които мечтаят и молят за упражняване на власт и насилие над тях, защото смятат, че така ще могат да усетят женствеността си, да възбудят страстта си и да “освежат” отношенията си. Познатият израз, че &lt;strong&gt;“жените сами си го просят”, тук е буквализиран:&lt;/strong&gt; Лира моли Лир да й удари шамар и търси начини да го предизвика - така, както дълбоко травмирани хора си нанасят разрези, за да почувстват… (тук може да се сложи различна дума). Жените изглежда сами делегират изборите си на мъжа, сами го учат, че посегателствата и ревността към тях са всъщност доказателства за любовта към тях.&lt;/p&gt;

&lt;p&gt;==&lt;/p&gt;

&lt;p&gt;Лира заявява уж егоистично:_ “Не можеш ли от време на време да се държиш зле с мен? Да не ми обръщаш внимание, да си студен, да ме караш да правя неща за теб, да ме унижаваш малко, да ми удариш шамар, да ме стиснеш за…“_ Но - ех, колко перфидно - Лира същевременно си мисли уж алтруистично, с грижа за мъжа си: _“Искам да му дам нещо ново, някаква емоция, която преди не е изпитвал. Изглежда толкова…, толкова смачкан и натъжен от собствения си живот. Преди беше като млад ловец и наблюдаваше през мерника си целия свят. Сега е казал сбогом на оръжията.” _&lt;strong&gt;Кой всъщност иска насилието?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тук метафорите &lt;strong&gt;за мъжа като ловец, дебнещ хищник, воин&lt;/strong&gt; са саморазбиращи се. И в крайна сметка идеята е, че отношенията между мъжа и жената в същността си са такива, каквито ги показват предаванията за дивите животни по Animal Planet. Животинските метафори в пиесата изобилстват и са повече от очаквани.&lt;/p&gt;

&lt;p&gt;==&lt;/p&gt;

&lt;p&gt;Лир се съпротивлява на всичко това и с неохота напуска мекия си образ, което отново отнася отговорността за това към жената, а мъжът едва ли не се явява жертва. Междувременно според другия мъж в пиесата - приятелят им Арф, който има много опит с красиви жени - то това е техен общ проблем: красивите жени неизбежно са “мръсници”. Познато до болка, нали? Арф става изразител на най-банализираната мъжка гледна точка: че те, “мръсниците” си личат още от малки момиченца и “някак знаеш, че на 20 вече ще искат да ги връзваш, да ги биеш, да ги плюеш, да пикаеш върху тях, да ги режеш…” - защото другото вече ще им е скучно и нормалният секс вече няма да ги вълнува. Жената е или ангел, който според Лир незнайно защо се влюбва в мъжа и го търпи (но после осъзнават, че има крила и отлита), или според Арф - мръсница.&lt;/p&gt;

&lt;p&gt;==&lt;/p&gt;

&lt;p&gt;Междувременно Лир застъпва друга банална идея с обратен знак: че всъщност красиви жени няма, защото - изненада - и те всъщност са човеци, а именно - потят се, ходят до тоалетна, растат им косми, имат досадни недостатъци и “прекалено човешки желания”. Единствената възможност жената да запази съвършената си женственост е да не бъде виждана през човешкото/мъжкото, което приложено към нея, не е красиво. Подобна шизофреничност е обявена и през упрека на Арф, с идеята, че на свой ред изисква шизофреничност у мъжа: _“Вие, жените, сте емоционални кентаври: искате много нежност и ласки, но едновременно много категоричност и грубост. Нежна ръка и силна ръка… Идеалният мъж за идеалната жена със сигурност е шизофреник.” _&lt;/p&gt;

&lt;p&gt;==&lt;/p&gt;

&lt;p&gt;Второто действие на пиесата представя един дълъг индиректен разговор между Лир и Лира. Те са в различни стаи и техните монологични реплики следват една след друга, като всеки говори сам на себе си, мислейки за другия. &lt;strong&gt;Темата за разминаването е централна и за трите текста на книгата **и често е изразявана именно чрез начина, по който е построен диалогът.&lt;/strong&gt; **Макар и да не се чуват, техните реплики споделят обща тема, като същевременно тотално се разминават. Двамата водят разговор един с друг, но &lt;em&gt;без _един друг. (_ЛИРА (замечтано): И ще ми удари шамар. ЛИР: Дори не знам как да я докосна.&lt;/em&gt;) И докато Лира мисли как да го подразни и предизвика, той си представя една съвършена кола с един единствен дразнещ, но обсебващ вниманието недостатък - отново прекалено явна метафора за жена.&lt;/p&gt;

&lt;p&gt;==&lt;/p&gt;

&lt;p&gt;В четвърто действие двамата герои и техните приятели Арф и Виола водят философски разговор, който сякаш е напълно самоцелен, преднамерен, снобски - за Бог, религията, науката, болката, отношенията. И макар да носи смисъл сам по себе си, той умишлено не се връзва с всичко останало, сякаш тъкмо за да покаже &lt;strong&gt;неизбежния разрив между базовите ни животински инстинкти и духовния ни живот&lt;/strong&gt;. Ако трябва да опростя максимално посланието, то е, че въпреки всички надграждания ние си оставаме животни. Впрочем Нинко Кирилов непрекъснато демонстрира интелигентността на героите си (и своята), като ги кара да подхвърлят цитати и имена на автори, изграждайки интертекстуални връзки с Ницше, Набоков, Ъпдайк, Борхес, Маркес и кой ли още не, но в контрапункта на една напълно битовизирана среда.&lt;/p&gt;

&lt;p&gt;==&lt;/p&gt;

&lt;p&gt;Няма да ви кажа какво се случва в последното действие, нито каква неочаквано нова гледна точка към всичко случващо се внася авторът - обрат, който е малко deus ex machina и за мен не е бил необходим. Обрат, който сам по себе си предлага метафора за човешкото общуване.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Във втората пиеса - “Играта”&lt;/strong&gt;, имаме отново четирима герои, двама от които са виртуалните аватари на първите. Протагонистите носят очевидните имена Adam и Еve и си пишат в едно и също интернет кафене, без да подозират за физическата си близост. Темата е позната и експлоатирана: за анонимността онлайн, за това коя всъщност е истинската близост и кога всъщност сме самите ние.&lt;/p&gt;

&lt;p&gt;==&lt;/p&gt;

&lt;p&gt;Разговорът между двамата е почти поетичен, абстрактен, афористичен, тъй като по договорка между героите е лишен от контекст - от споделянето на всякакви конкретни битови подробности за живота им. Той се самопоражда като привидно засичащ се диалог, изграден от монологични блокчета, чрез които те поддържат напрежението между флирта и онова познато ни от чата състояние, в което се чудим какво да си кажем. &lt;strong&gt;Защото в чата героите създават текст, а не преживяване&lt;/strong&gt;. Героите непрекъснато се уверяват “тук съм, до теб съм” колкото съвсем да подчертаят невидимостта и самотата на съвременния човек в интернет, скрита зад ексхибиционизма на споделянето. Един от повтарящите се мотиви е и за падането и за самоубийството - каквото всъщност е напускането на чата. Всичко това е част от Играта, за която Adam мистериозно споменава на няколко пъти.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Третата пиеса - “Колан с шахматна плочка”&lt;/strong&gt;, е спин-оф, тъй като има засичане на герои от другите пиеси. Тя отново изследва валидността на връзките - дали тези, които избираме, или всички останали, които не избираме, са по-добрите и истинските. Защото всеки избор е загуба на всички други възможности, които винаги съществуват в една алтернативна реалност.&lt;/p&gt;
</description>
        <pubDate>Fri, 01 May 2020 00:00:00 +0000</pubDate>
        <link>/bookreviews/2020/05/01/18-26-%D1%82%D1%80%D0%B8-%D0%BF%D0%B8%D0%B5%D1%81%D0%B8-%D0%BD%D0%B0-%D0%BD%D0%B8%D0%BD%D0%BA%D0%BE-%D0%BA%D0%B8%D1%80%D0%B8%D0%BB%D0%BE%D0%B2-%D0%BF%D0%BE%D1%81%D1%82%D1%84%D0%B5%D0%BC%D0%B8%D0%BD%D0%B8%D0%B7%D1%8A%D0%BC-%D0%B8-%D0%B4%D0%B8%D0%B0%D0%BB%D0%BE%D0%B3%D0%B8%D1%87%D0%BD%D0%BE%D1%81%D1%82-%D1%80%D0%B0%D0%B7%D0%BF%D0%B0%D0%B4%D0%BD%D0%B0%D0%BB%D0%B0-%D1%81%D0%B5-%D0%BD%D0%B0-%D0%B1%D1%8A%D0%B1%D1%80%D0%B8%D0%B2%D0%B8-%D0%BC%D0%BE%D0%BD%D0%BE%D0%BB%D0%BE%D0%B7%D0%B8.html</link>
        <guid isPermaLink="true">/bookreviews/2020/05/01/18-26-%D1%82%D1%80%D0%B8-%D0%BF%D0%B8%D0%B5%D1%81%D0%B8-%D0%BD%D0%B0-%D0%BD%D0%B8%D0%BD%D0%BA%D0%BE-%D0%BA%D0%B8%D1%80%D0%B8%D0%BB%D0%BE%D0%B2-%D0%BF%D0%BE%D1%81%D1%82%D1%84%D0%B5%D0%BC%D0%B8%D0%BD%D0%B8%D0%B7%D1%8A%D0%BC-%D0%B8-%D0%B4%D0%B8%D0%B0%D0%BB%D0%BE%D0%B3%D0%B8%D1%87%D0%BD%D0%BE%D1%81%D1%82-%D1%80%D0%B0%D0%B7%D0%BF%D0%B0%D0%B4%D0%BD%D0%B0%D0%BB%D0%B0-%D1%81%D0%B5-%D0%BD%D0%B0-%D0%B1%D1%8A%D0%B1%D1%80%D0%B8%D0%B2%D0%B8-%D0%BC%D0%BE%D0%BD%D0%BE%D0%BB%D0%BE%D0%B7%D0%B8.html</guid>
        
        <category>Нинко Кирилов</category>
        
        <category>Black Flamingo</category>
        
        <category>пиеси</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Златко Енев в разговор за &quot;Възхвала на Аспергер&quot; - книга за живота с невроспецифична дъщеря</title>
        <description>&lt;p&gt;&lt;em&gt;Със Златко Енев разговаряме за последната му книга - автобиографичната и болезнено искрена изповед &lt;strong&gt;„Възхвала на Ханс Аспергер“&lt;/strong&gt; (изд. Колибри, 2020). Това е историята за живота на неговото семейство с невроспецифичната дъщеря Леа. Проклятие или благодатна възможност е аутизмът, геройство или смирение е животът с невроспецифични хора и как любовта, знанието и приемането са по-силни от отчаянието и самосъжалението - чуйте самия автор:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Аутизмът е много неща, но ако трябва да го обобщиш в едно изречение – кое би било то? Как би описал най-кратко за читателите състоянието на дъщеря си Леа?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Загадка е. Няма как да стане в едно изречение. Срещата с аутизма е като среща с някое от онези хем неразбираеми, хем безкрайно близки (защото са самите нас) същества, с които ни конфронтира Станислав Лем – или по-точно измислената от него мислеща планета – в романа „Соларис“. Стоиш пред самия себе си, без никаква възможност да разбереш каквото и да било друго, освен усещането, че това си ти, изправен/а пред самия/самата себе си, но без каквато и да е възможност за комуникация.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ще ти разкажа тук нещо, което звучи като измислено, но е най-чиста истина.&lt;/strong&gt; Няколко години преди да се роди Леа тук, в Германия, нашумя страшно много една книга, писана от „жив аутист“ на име Биргер Селин (при това от онези, които никога не са говорили). Днес феноменът е вече широко известен (при определени условия некомункативните аутисти са в състояние да „пробият стената“), но по онова време беше пълен шок за всички, нещо като бяла магия, цяла Германия беше луднала. Та, купихме си ние книгата, прочетохме я, а след това аз изкоментирах нещо от рода „не мога да си представя по-голямо нещастие от това“. Няколко години по-късно се роди Леа.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Казваш някъде, че твоят собствен разказ за това не е разказ за провал или победа, нито е гордата изповед на смел герой, справил се с огромно предизвикателство и поучаващ другите. Като че ли лично за мен тази книга е много повече история за смирение, признаване на слабостите, дори покаяние… Вярно ли го усещам?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Би било пълна самозабрава от моя страна да коментирам това. Винаги съм мислил, че писането е нещо като публично разсъбличане, което означава, че то има смисъл само ако онова, което се показва, не изглежда изкуствено, префърцунено, натаманено, пòказно. Има една моя любима книга, „Зен и изкуството да се поддържа мотоциклет“. Та в нея има една такава фраза: „Знаете ли как се рисуват съвършени картини? Нищо по-просто от това: първо ставате съвършен, а след това си рисувате най-естествено“. А смирението, като всяко друго важно нещо в живота, съществува само докато човек не започне да го вре в очите на хората. Така че, хайде да си говорим за нещо друго.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Добре. Да говорим за това, че историята, която разказваш, няма как да бъде история само на един човек - тя неизбежно е и историята на „всички замесени“. Някъде пишеш, че където се роди такова дете, всичко останало по неизбежност отива на заден план…&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Не просто „на заден план“. Всичко друго просто отива по дяволите – и това в продължение на много и много години, че може би и до живот, ако страната, в която живееш, не може да помогне кой знае колко много. Нямам представа какви животи живеят родителите с такива деца в България, но подочувам това-онова. Какво да кажа? Мога само да се надявам, че моят разказ ще им подари някоя и друга минута на надежда. Останалото те си знаят…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;За няколко години ти оставаш сам с двете деца, грижейки се за тях – поглеждайки назад, сюрреалистично ли ти се струва това, че си успял?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/vyzhvnahansasp.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Ами не, не съвсем. Мисля си най-сериозно, че ако това не беше се случило, сега със сигурност нямаше да съм тук. Не се опитвам да кажа нищо драстично, просто човекът отпреди това, както казвам и в книгата, отдавна вече го няма. А инак, какво толкова сюрреалистично? Правят го огромното мнозинство жени. От мъжете то не се очаква, не че те не го могат. Така поне вярвам. Всеки/а от нас е точно толкова оправен/а, колкото е. Както всички знаем, децата (и старшините в казармата) не се интересуват от обяснения. Останалото е въпрос на време и научаване.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Има ли някакво разбиране в България за невроспецифичност и невроразнообразие или масово тук още сме на нивото „това дете не е в ред“… _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Първият усет на всеки мислещ човек би трябвало да е за това кога е време да си затваря устата. Естествено, не е моя работа да коментирам България, в която не живея вече половината от живота си. Мога само да кажа, че темата за невроразнообразието се възприе с изключителен ентусиазъм от читателите, макар и да имах усещането, че е напълно непозната. Това е силно окуражително, защото подсказва, че хората в България са отворени за ново мислене в тази толкова затлачена от предразсъдъци тема. Но е напълно възможно и да виждам в реакциите на хората единствено онова, което ми се иска да видя. Времето ще покаже.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Би ли упрекнал родители, които просто не могат да намерят сили у себе си да се справят и се отказват от аутистичните си или увредени деца?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Чукам на дърво. Писах три изречения на кръст за това в книгата, ще си позволя да ги цитирам тук:&lt;/p&gt;

&lt;p&gt;==&lt;/p&gt;

&lt;p&gt;Всички деца се нуждаят от любов, за да израснат нормално; аутистите се нуждаят от десетократно повече. Това може и да изглежда като ненужно подчертаване, но собственият ми опит говори друго: да се обича детето аутист не е никак лесно; това странно и неразбираемо човече непрекъснато, непрекъснато, непрекъснато ви води до границите на собствената издръжливост и способност за разбиране, при което с неизбежност стигате до моментите – изпълнени с тежко, непоносимо чувство за вина, – в които ви завладява усещането, че да го обичате, е просто невъзможно. Да се бори човек срещу тези мрачни, смазващи чувства и състояния – равнодушието, страха, агресивността към собственото дете – е изключително трудно и аз съм виждал не една или две родителски двойки, които се сриват под тежестта им, изоставят децата си или ги изпращат в институции далеч, далеч преди те да са усвоили основните умения за общуване и оцеляване в един напълно объркващ, ужасяващ свят, като по този начин им отнемат всякакъв шанс да постигнат щастливо или поне нормално съществуване. Отнемат го както на децата, така и на себе си.&lt;/p&gt;

&lt;p&gt;==&lt;/p&gt;

&lt;p&gt;Никой човек не може да си прости подобно нещо, независимо дали ще го осъзнава или не – и резултатът от родителския провал в такива случаи обикновено е свързан с повече или по-малко цялостно разрушаване на личността. Не е нужно да говоря повече за това, просто го имайте предвид: колкото и тежък да изглежда животът с „малкото чудовище“, алтернатива на всеотдайността, любовта и безрезервната подкрепа няма. Всичко останало е бавно самоубийство, осъзнавано или не.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Аутизмът не е сред състоянията, като синдромът на Даун, които могат да се диагностицират още в утробата. В този смисъл всеки, който планира дете, би могъл да се срещне с аутизма. Възможно ли е изобщо човек да се настрои, да се подготви за това, да го приеме и пресметне предварително?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Според мен нито има как, нито пък това е нужно. Да „се подготвя“ в случая означава човекът да живее в непрекъснат страх, което естествено е нечовешка история. Всички важни и гигантски изпитания в живота идват напълно неочаквано, оттам нататък всеки си знае сам. Страхът е враг номер едно на смисленото човешко съществуване откак ни има на тази планета, нека не му помагаме сами, като го каним, че и му отреждаме най-важното място на одъра. Каквото дойде, ще дойде. Оттам нататък дупе да ни е яко. Да се живее така или иначе трябва, ако е възможно с една шепа достойнство. Всичко това е като лозето – то не иска приказки, иска мотика.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Как трябва да гледаме на Грета Тунберг, поносима ли е тази обществена роля за дете от спектъра или това е сам по себе си грешен и предубеден въпрос?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Според мен – второто. Грета е човек, който се бори за нещо смислено. За мен всичко останало е без значение. Каквото и да казвам тук, то не може да има смисъл по-различен от онзи, с който хората вече са свързали това име и това момиче. Мисля си, че е изгубена кауза да се опитваме да „пренасочваме“ вълната на човешките емоции, след като тя е поела в определена посока. В Русия например вече са въвели и специално название за целия феномен: „гретенизъм“. Какво да коментирам повече? Фактът, че тя е „диагностицирана“ с Аспергер е напълно страничен по отношение на нейната кауза, хората просто го използват, защото така е по-лесно да се отхвърли нещо, чието признание е прекалено плашещо: че може би след стотина години от нас тук няма да има и помен, така както сме я подкарали.&lt;/p&gt;

&lt;p&gt;==&lt;/p&gt;

&lt;p&gt;А инак, ако питате мен синдромът на Аспергер е толкова неясна и размита категория, че по принцип вътре в него може да се набута половината човечество – и тя в никакъв случай няма да бъде по-малко интелигентната половина. Толкова за това, че ще ме бият, ако продължа прекалено дълго.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Как се справя родителят на едно невроспецифично дете с неизбежната вина, която трупа? И би ли казал, че любовта към него не е просто естествена даденост, а сложен процес, осмислено усилие, постижение – но затова пък е много по-стойностна и осъзната?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;О, в това отношение няма разлика между „невроспецифичното“ и „нормалното“ дете. В моят собствен опит усещането за вина е неразривно свързано с родителството – което не означава, че това усещане трябва да бъде смазващо или непоносимо. Само някакъв напълно самодоволен човек може да живее без каквото и да било усещане за това колко много неща пречупваме, потрошаваме и унищожаваме в хода на възпитанието на децата си. Забележете, че хората, които не са в състояние да разберат и осъзнаят всичко това, по правило имат значително по-малко проблеми с осъждането на възпитанието, което са получили от собствените си родители. Впрочем, възможно е да липсва дори и това. Всеки със собствения си акъл.&lt;/p&gt;

&lt;p&gt;==&lt;/p&gt;

&lt;p&gt;А за родителската любов, хм, трудна работа. Зависи си от характера, от предразположението на човека. Има хора, за които тя е нещо напълно естествено и лесно, има и такива, които не могат да я постигнат никога. Повечето от нас се кандилкат някъде между тези две крайности, ихуу, ихаа, каквато вода дойде. Добре би било да поосъзнаем така, доколкото е възможно, че децата също имат право на глас в тази история, тоест, че не само ние определяме колко и какво те трябва да получават от нас. Любовта не е нещо, което се „дава“, все едно плод някакъв да изстискаш. Нея или я има, или я няма. И с много мислене пак не става. Ако питате мен – човек просто трябва да се откаже от увереността, че на такива въпроси има някакви определени отговори. Обичането не идва от това, че някой „моли“ за него, то не е въпрос на мислене.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Нещо, за което малко се говори – нека поразсъждаваме за жертвата, която често стават „нормалните“ деца в подобни семейства. Ти имаш и син…&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Пак сложна работа. Да започнем с най-простото: самият аз не познавам семейство, в което някое от децата – обикновено по-голямото – да не се е чувствало ощетено от идването на по-малкото. Тия чувства изглежда са неизбежни, те са част от човешката природа и толкова. У всеки от нас живее по едно кукувиче, което непрестанно се опитва да избута всички останали от гнездото, поне докато не е пораснало и не се научило да контролира и потиска тези толкова разрушителни емоции. Съзнателно или не, всички ние прекарваме огромна част от животите си в битка за този най-оскъден от всички човешки ресурси: вниманието, което сме в състояние да получим от останалите, близки или не. Така че за „жертви“ аз не бих говорил при никакви обстоятелства.&lt;/p&gt;

&lt;p&gt;==&lt;/p&gt;

&lt;p&gt;А инак това, че в близост до природно ощетеното дете (без кавички) всички останали ще се чувстват по неизбежност ощетени, вероятно е факт. Не мога да преценя до каква степен – Паул, по-големият брат на Леа, и до днес не е в състояние да говори за тези неща с обичайната си проницателност и дълбочина, те очевидно са прекалено болезнени за него. Но и не знам дали е възможно нещо по-различно. Детето с увреждане по неизбежност има определени привилегии – или човек е някакво говедо, което не може да направи разлика между „едно“ и, да речем, „три“. Същото важи и за всички социално ощетени човешки групи, но това вече е напълно различна тема…&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Вярваш ли в това, че Бог (или което друго си избереш) ни дава не повече от онова, което можем да понесем? Или че страданието, както е в православната традиция, е благодатна възможност, милост… („колкото по-зле за егото, толкова по-добре за душата“)?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Не вярвам в Бог, не вярвам и в нуждата да рационализираме онова, което ни сполетява (макар че го правя непрестанно, просто защото приемам, че не съм непременно някакво рационално същество). Същата работа и със страданието. Човек се опитва да се перчи (пък било то и единствено пред себе си) със способността да го носи на гърба си като чувал някакъв вселенски, но в края на краищата всичко това са просто трикове на егото, които – поне в такива случаи – действително помагат. Преодоляването на някакво привидно непосилно бреме ни кара да виждаме в самите себе си някакви толкова мощни, толкова потентни дзверове, че в края на краищата действително се оказваме в състояние да преживеем неща, които инак биха пречупили гръбнаците ни. Ако можем де.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Какво мислиш за битуващите „методи на възпитание“ в България изобщо, по отношение на всички деца?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Хм, пак въпрос за неща, от които разбирам малко. Нас доста така си ни побийваха, вярно, но това беше преди петдесетина години. Надявам се междувременно нещата да са се променили, няма как да не са се променили, ако и живецът на този въпрос да си остава в това с _кого _точно сравняваме „България“. Уверен съм, че повечето от днешните деца израстват другояче. Няма как да не бъде така. Боят в училище беше нещо нормално по мое време. Днес едва ли е все така. А че като цяло България не е примерно Германия, какво толкова мога да кажа? Пространството си изисква своето време, независимо от това дали човек разбира нещо от Айнщайн или не.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Какво очакваш от бъдещето пред Леа?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Същото, което очаквам и от собственото си бъдеще. Дълъг, спокоен живот. Здраве. Щастие. Искам да кажа, на това се надявам. Очакванията гледам повечко да ги скатавам в някой по-тъмен килер, че от тях полза голяма нещо не откривам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Какво почувства след написването на книгата – освобождение, като при терапия, усещане за изпълнен дълг, или друго…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;О, беше голямо освобождение, без съмнение. Малко като в детството, след дълъг, изтощителен рев. Хем си напълно изцеден, хем ти е едно такова леко, ново. А инак за дълг не съм мислил, аз писането с такива неща не го свързвам. То прави каквото си иска, аз отсреща му правя същото. Преплитаме така рогата, пък каквото излезе, излезе. Захвърлям огромна част от нещата, които започвам да пиша, просто защото им пречупвам гръбнака още преди да са успели да пораснат. Само ония, които òвреме сколасат да ме надвият, имат някакъв шанс.&lt;/p&gt;
</description>
        <pubDate>Fri, 01 May 2020 00:00:00 +0000</pubDate>
        <link>/interviews/2020/05/01/13-11-%D0%B7%D0%BB%D0%B0%D1%82%D0%BA%D0%BE-%D0%B5%D0%BD%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B2%D1%8A%D0%B7%D1%85%D0%B2%D0%B0%D0%BB%D0%B0-%D0%BD%D0%B0-%D0%B0%D1%81%D0%BF%D0%B5%D1%80%D0%B3%D0%B5%D1%80-%D0%BA%D0%BD%D0%B8%D0%B3%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81-%D0%BD%D0%B5%D0%B2%D1%80%D0%BE%D1%81%D0%BF%D0%B5%D1%86%D0%B8%D1%84%D0%B8%D1%87%D0%BD%D0%B0%D1%82%D0%B0-%D0%BC%D1%83-%D0%B4%D1%8A%D1%89%D0%B5%D1%80%D1%8F.html</link>
        <guid isPermaLink="true">/interviews/2020/05/01/13-11-%D0%B7%D0%BB%D0%B0%D1%82%D0%BA%D0%BE-%D0%B5%D0%BD%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B2%D1%8A%D0%B7%D1%85%D0%B2%D0%B0%D0%BB%D0%B0-%D0%BD%D0%B0-%D0%B0%D1%81%D0%BF%D0%B5%D1%80%D0%B3%D0%B5%D1%80-%D0%BA%D0%BD%D0%B8%D0%B3%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81-%D0%BD%D0%B5%D0%B2%D1%80%D0%BE%D1%81%D0%BF%D0%B5%D1%86%D0%B8%D1%84%D0%B8%D1%87%D0%BD%D0%B0%D1%82%D0%B0-%D0%BC%D1%83-%D0%B4%D1%8A%D1%89%D0%B5%D1%80%D1%8F.html</guid>
        
        <category>Златко Енев</category>
        
        <category>Колибри</category>
        
        <category>Възхвала на Аспергер</category>
        
        <category>книга</category>
        
        <category>мемоари</category>
        
        <category>автобиография</category>
        
        
        <category>interviews</category>
        
      </item>
    
      <item>
        <title>Два нови романа от ЕРГО: хърватският &quot;Твой син Хъкълбери Фин&quot; и чешкият &quot;Теория на чудатостите&quot;</title>
        <description>&lt;p&gt;Две нови книги от съвременни автори излизат под знака на издателство ЕРГО в поредицата им „Модерна европейска проза“. Става дума за „Твой син Хъкълбери Фин“ от хърватския писател Беким Сейранович - книга за търсенето на смисъла на живота и собствената идентичност, и „Теория на чудатостите“ на чешката авторка Павла Хоракова, който балансира между житейски прозаичното и трансцендентното в живота на млада жена научен работник.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За „Твой син Хъкълбери Фин“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Стария, бащата на разказвача, е тежко болен и преди смъртта си пристига от Австралия в Бръчко, за да види сина си, с когото цял живот е в обтегнати отношения. Синът му е писател, който от Осло се е върнал в Бръчко и живее в лодка на река Сава – плава, понякога пише и се дрогира. Баща му купува стар кораб, който се опитват да обновят заедно, а в това начинание им помага Черния – приятел на писателя и речен контрабандист. Чрез преплитащите се сюжетни линии за живота по реката и множество приключения романът рисува широкоформатно платно на сложните човешки взаимоотношения.&lt;/p&gt;

&lt;p&gt;==&lt;/p&gt;

&lt;p&gt;„Твой син Хъкълбери Фин” е книга за живота, смъртта и търсенето на собствената идентичност, роман за порастването или за отказа да се порасне, роман за отношенията между баща и син, любовен роман, и не на последно място – роман за дрогата и борбата със зависимостта.&lt;/p&gt;

&lt;p&gt;==&lt;/p&gt;

&lt;p&gt;Книгата е 368 стр., а цената - 18,00 лв. Преводът от хърватски е на Димана Митева, художник е Лиляна Дворянова.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Беким Сейранович (1972 г., Бръчко, днешна Босна и Херцеговина)&lt;/strong&gt; е сред нашумелите в последните години имена в съвременната хърватска проза. Живее между Скандинавия и Балканите, като участва едновременно в литературния живот на Хърватия, Норвегия и Босна. След като завършва основно училище, се мести в Риека, където завършва гимназия по корабоплаване. Една година следва във факултета по корабоплаване, но се отказва и записва литература. През 1993 г. се премества в Осло, където завършва южнославянски литератури. От 2001 до 2006 г. работи като лектор в Осло и преподава южнославянски литератури, езици и превод. Преподава също и норвежки език на чужденци, превежда художествена литература и пише собствена проза. От 2015 г. живее и работи в Загреб. Носител е на наградата „Меша Селимович“ (2009 г.) за романа си „Никъде, отникъде“. Романите му са преведени на норвежки, английски, словенски, македонски, немски, чешки, италиански и полски.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/teoriqnachudatostite.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За „Теория на чудатостите“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Романът описва няколко месеца от живота на пражката академичка Ада, която във фиктивен научен институт изследва взаимността на човешките симпатии. Наближава краят на света, който според някои трябва да настъпи през декември 2012 г., а заедно с него идват и множество по-малки свършеци в професионалния и личния живот на Ада и хората около нея. Книгата съчетава любовна история със загадка, но също и разсъждения за смисъла на съществуването, характера на времето, историята на Централна Европа и странните явления, които Ада наблюдава около себе си, и които с характерния си хумор се опитва да обедини в единна „теория на чудатостите“.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Павла Хоракова (р. 1974, Пилзен)&lt;/strong&gt; е чешка писателка, преводачка от английски и сръбски език, публицистка и редакторка в Чешкото радио. Авторка или съавторка е на осем книги. Дебютира през 2010 г. с детективска трилогия за деца и младежи, участва в съставянето на два книжни колажа от писма и спомени на чешки войници, участвали в Първата световна война. През 2018 г. издава първия си роман за възрастни „Теория на чудатостите“, който през 2019 г. печели в Чехия наградата „Магнезия Литера“ за проза.&lt;/p&gt;
</description>
        <pubDate>Thu, 30 Apr 2020 00:00:00 +0000</pubDate>
        <link>/newbooks/2020/04/30/12-03-%D0%B4%D0%B2%D0%B0-%D0%BD%D0%BE%D0%B2%D0%B8-%D1%80%D0%BE%D0%BC%D0%B0%D0%BD%D0%B0-%D0%BE%D1%82-%D0%B5%D1%80%D0%B3%D0%BE-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%8F%D1%82-%D1%82%D0%B2%D0%BE%D0%B9-%D1%81%D0%B8%D0%BD-%D1%85%D1%8A%D0%BA%D1%8A%D0%BB%D0%B1%D0%B5%D1%80%D0%B8-%D1%84%D0%B8%D0%BD-%D0%B8-%D1%87%D0%B5%D1%88%D0%BA%D0%B8%D1%8F%D1%82-%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D1%87%D1%83%D0%B4%D0%B0%D1%82%D0%BE%D1%81%D1%82%D0%B8%D1%82%D0%B5.html</link>
        <guid isPermaLink="true">/newbooks/2020/04/30/12-03-%D0%B4%D0%B2%D0%B0-%D0%BD%D0%BE%D0%B2%D0%B8-%D1%80%D0%BE%D0%BC%D0%B0%D0%BD%D0%B0-%D0%BE%D1%82-%D0%B5%D1%80%D0%B3%D0%BE-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%8F%D1%82-%D1%82%D0%B2%D0%BE%D0%B9-%D1%81%D0%B8%D0%BD-%D1%85%D1%8A%D0%BA%D1%8A%D0%BB%D0%B1%D0%B5%D1%80%D0%B8-%D1%84%D0%B8%D0%BD-%D0%B8-%D1%87%D0%B5%D1%88%D0%BA%D0%B8%D1%8F%D1%82-%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D1%87%D1%83%D0%B4%D0%B0%D1%82%D0%BE%D1%81%D1%82%D0%B8%D1%82%D0%B5.html</guid>
        
        <category>Павла Хоракова</category>
        
        <category>Беким Сейранович</category>
        
        <category>Теория на чудатостите</category>
        
        <category>Твой син Хъкълбери Фин</category>
        
        <category>Ерго</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Нощ в Каракас&quot; вече по книжарниците - роман за опустошената от войната Венецуела</title>
        <description>&lt;p&gt;“Нощ в Каракас” на Карина Сайнс Борго вече е по книжарниците - един напрегнат и актуален роман за отчаяния опит на една жена да оцелее в разпадащо се общество. Това е история, която ни напомня колко бързо светът може да се пропука и колко силна може да бъде човешката воля за оцеляване. Издателството е “Жанет 45”, преводът е на Анелия Петрунова, а корицата на Люба Халева.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За сюжета:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Семпъл дървен ковчег, кратка церемония в порутен параклис. Аделайда Фалкон погребва майка си. Сега е сама в държава, в която всякаква социална сигурност отдавна е изгубена. Хиперинфлацията, насилието и беззаконието са част от ежедневието, граничните контролно-пропускателни пунктове са задръстени от венецуелци, които опитват да напуснат страната. Когато апартаментът на Аделайда е окупиран, тя намира жената в съседния апартамент мъртва и открива неочаквана възможност да избегне катастрофата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За автора:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Карина Сайнс Борго е родена през 1982 г. в Каракас, Венецуела. През 2006 г. емигрира в Испания и днес живее в Мадрид, но активно следи политическата и културната ситуация в родината си. Журналистическата й кариера започва от испанския вестник „Ел Мундо“ и литературната притурка „Ел Папел Литерарио“ на венецуелския вестник „Ел Насионал“. Пише за испанския електронен ежедневник „Воспопули“ и литературното онлайн списание „Сенда“, създадено през 2016 г. от група испански писатели, сред които Артуро Перес Реверте и Хавиер Мариас.&lt;/p&gt;

&lt;p&gt;==&lt;/p&gt;

&lt;p&gt;Сайнс Борго е авторка на две нехудожествени книги – „Хип-хоп от Каракас“ (2007) и „Венесуелските литературни групи „Трафико“ и „Гуайре. Страната и нейните интелектуалци“ (2007). В художествената литература дебютира с романа „Нощ в Каракас“ (2019), който е преведен на 26 езика.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Отзиви за романа:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;„Роман за опустошената от войната Венецуела, който напомня за Борхес… стилът е стегнат и комплексен.“ — New York Times&lt;/p&gt;

&lt;p&gt;==&lt;/p&gt;

&lt;p&gt;„Величествена книга.“ — La Repubblica&lt;/p&gt;

&lt;p&gt;==&lt;/p&gt;

&lt;p&gt;„Роман, дошъл от бъдещето… Предупреждение за това, което може да се случи, когато жителите на една страна величаят недостатъците й и омаловажават заслугите й.“ — La Vanguardia&lt;/p&gt;

&lt;p&gt;==&lt;/p&gt;

&lt;p&gt;„Силен романен дебют… Мисля, че прочитът на романа е още по-въздействащ, защото майката и дъщерята Аделайда са толкова разпознаваеми, а съдбата, която сполетява тях и цяла Венецуела - толкова плашеща. Колко бързо един авторитарен, недемократичен режим може да разруши цяла държава? Как бих оцеляла аз, дори и за няколко дни, ако се намирах в това положение? Карина Сайнс Борго борави умело с литературните си влияния и стилистични средства, и със средствата на художествената измислица описва един разпад, който вероятно е още по-страшен в реалността.“ — Svenska Dagbladet&lt;/p&gt;

&lt;p&gt;==&lt;/p&gt;

&lt;p&gt;„Напрегнато разказана история, граничеща с гротеската, за общество в дълбок разпад, но и завладяващ разказ за млада жена, която никога не се предава, и много въздействащ дебютен роман.“ — Skånska Dagbladet&lt;/p&gt;

&lt;p&gt;==&lt;/p&gt;

&lt;p&gt;„Сайнс Борго описва страна, в която почти всичко липсва – Венесуела – под формата едва ли не на приключенска история… Пише за жени, които се борят да бъдат оставени на мира.“ — El Mundo&lt;/p&gt;

&lt;p&gt;==&lt;/p&gt;

&lt;p&gt;„Още от първата страница, с едни от най-мощните начални редове, които сме чели, романът на Карина Сайнс Борго оправдава създадените очаквания. Падаме стремглаво в самата паст на тоталитаризма и усещаме как ни смила заедно с останалите герои (жертви, съучастници, палачи…), чиито образи авторката изгражда, за да разкрие низостта на един режим и подлостта, която блика като гной и трови дори последните късове кожа на едно общество, изоставено в ноктите на отчаянието. В историята има много елементи на апокалипсис. Сред дима от пожарите, гъстата мъгла от сълзотворния газ и ехото от изстрелите разпознаваем и конкретен е само Страхът. Днес е Венесуела, утре може да сме ние. Бъдете нащрек.“ — Книжарите от FNAC за Нощ в Каракас&lt;/p&gt;

&lt;p&gt;==&lt;/p&gt;

&lt;p&gt;„Сайнс Борго ни позволява да влезем в съзнанието на момиченцето и на жената едновременно, разказва история, пълна с обрати, и лична, и универсална, поддържа напрежението, утолява глада и на читателя, който чете, за да разбере какво ще се случи, и на този, който се интересува какво се е случило. Това е роман, който удовлетворява почитателите както на високата литература, така и на комерсиалната. В него има надежда и малки чудеса, защото насред разрухата се отварят врати, а от стената падат пари.“ — Росарио Лопес, Latin American Literature Today&lt;/p&gt;

&lt;p&gt;==&lt;/p&gt;

&lt;p&gt;„Въпреки че става въпрос за художествена литература, всяка прилика с реалността не е чисто съвпадение: страниците на тази съвременна трагедия миришат на горяща гума, на болница без средства и на умиращи, чакащи с дни реда си за прием, на време, изпразнено от надежда, на безсмислица, на апокалиптично насилие. Романът не е хроника, но от него боли не по-малко. Нощ в Каракас е история, разказана с прецизност и талант, от които боли.“ — Едуардо Алминяна, Valenciaplaza.com&lt;/p&gt;

&lt;p&gt;==&lt;/p&gt;

&lt;p&gt;„Мисля, че Нощ в Каракас ще се превърне в свидетелство за тази епоха, в перфектния портрет на грешките и безумствата, които се допускат, на моралния упадък, до който може да стигне властта, когато е прекомерна. Това е труден за смилане роман, мрачен, тъжен и трагичен. Политически роман, който ни приканва да помислим за употребата на властта и за това как тази власт може да поквари едно общество.“ — Блог Los libros de Mava&lt;/p&gt;

&lt;p&gt;==&lt;/p&gt;

&lt;p&gt;„Бих окачествила тази книга чисто и просто като шедьовър и великолепен образец на латиноамериканската литература, който описва цялостната картина и съдържа всички елементи, които изграждат континента днес, за добро или за зло (за жалост, най-вече за зло в случая на Венецуела): смърт, разруха, песни, танци, реалност, очарование, разочарование.“ — Кая Риндал Бакеюр, норвежки преводач&lt;/p&gt;
</description>
        <pubDate>Wed, 29 Apr 2020 00:00:00 +0000</pubDate>
        <link>/newbooks/2020/04/29/12-29-%D0%BD%D0%BE%D1%89-%D0%B2-%D0%BA%D0%B0%D1%80%D0%B0%D0%BA%D0%B0%D1%81-%D0%B2%D0%B5%D1%87%D0%B5-%D0%BF%D0%BE-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5-%D1%80%D0%BE%D0%BC%D0%B0%D0%BD-%D0%B7%D0%B0-%D0%BE%D0%BF%D1%83%D1%81%D1%82%D0%BE%D1%88%D0%B5%D0%BD%D0%B0%D1%82%D0%B0-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0.html</link>
        <guid isPermaLink="true">/newbooks/2020/04/29/12-29-%D0%BD%D0%BE%D1%89-%D0%B2-%D0%BA%D0%B0%D1%80%D0%B0%D0%BA%D0%B0%D1%81-%D0%B2%D0%B5%D1%87%D0%B5-%D0%BF%D0%BE-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5-%D1%80%D0%BE%D0%BC%D0%B0%D0%BD-%D0%B7%D0%B0-%D0%BE%D0%BF%D1%83%D1%81%D1%82%D0%BE%D1%88%D0%B5%D0%BD%D0%B0%D1%82%D0%B0-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0.html</guid>
        
        <category>Карина Сайнс Борго</category>
        
        <category>Нощ в Каракас</category>
        
        <category>роман</category>
        
        <category>нова книга</category>
        
        <category>Жанет 45</category>
        
        
        <category>newbooks</category>
        
      </item>
    
      <item>
        <title>Евреин, стар ерген, в криза - за алтер-егото на Ъпдайк в &quot;Книгата на Бек&quot; и какво общо има то с България...</title>
        <description>&lt;p&gt;&lt;em&gt;“Един евреин, съвременен човек, ерген, самотник, неудачник. Измамник в света на изкуството, който в епохата на академичния модернизъм преживява някаква викторианска тръпка. Една бяла маймуна, увиснала някъде далече върху небесното дърво на звездите. Прашинка, осъдена да знае, че е прашинка. Мишка в пещта. Сподавен писък.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Книгата на Бек”&lt;/strong&gt;, първата от трилогията на Джон Ъпдайк, (изд. Кръг, 2020), която следва едноименния му герой Хенри Бек, е разкошно литературно пиршество. Книгата е пълна с интелектуален заряд и сардоничен хумор, остроумни до фарс описания и изобретателни сравнения, очарователни езикови детайли и куп културни препратки, които ни въвеждат в американската литературна атмосфера от времето на писателя.&lt;/p&gt;

&lt;p&gt;==&lt;/p&gt;

&lt;p&gt;Ограничаващо и дори провинциално е обаче този сборник със свързани разкази, или своеобразен роман, да се рекламира единствено чрез &lt;strong&gt;българската нишка в него (най-вече чрез поетесата Блага Димитрова&lt;/strong&gt;, скрита зад героинята Вера Главанакова). Некоректно е и разказите вътре, които проследяват алтер-егото на Ъпдайк по време на пътешествията, които самият той действително е извършил с цел “културен обмен” през 60-те години в СССР, Румъния и България, да се разбират като документални пътеписи и да изчерпват съдържанието на книгата в представянето й. Въпреки че самата тя подсилва илюзията за документалност заради вниманието, с което писателят фиксира точните дати и места от пътуванията на Бек, неговите “епизоди”, романтични връзки, лекции и срещи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Хенри Бек, гетото за един-единствен човек&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В “Книгата на Бек” &lt;strong&gt;Джон Ъпдайк, класическият БАСП-писател&lt;/strong&gt; (бял, англосаксонец, протестант) от втората половина на XX век, &lt;strong&gt;експериментира с алтер-его, което е почти негов “негатив”&lt;/strong&gt;. Героят му Хенри Бек е евреин, снабден със стереотипи като облака къдрава коса и огромния нос, киселото чувство за хумор и промискуитета. За разлика от Ъпдайк, Бек е автор само на един дебютен бестселър и няколко последващи творби, неспособни да повторят първоначалния му успех. Той е неженен и има поредица от провалени любовни връзки (Ъпдайк пише, че “се е доказал в отношенията си с всички жени от майка си насам като един лесно уязвим, капризен, глезен, лукав и с просташки маниери, хладнокръвен неблагодарник”). И вместо да реди блестящи словосъчетания като създателя си, общува тромаво и неизразително, като изпитва ужас да води сериозен разговор, без да прибягва в крайна сметка до удобни мисловни клишета.&lt;/p&gt;

&lt;p&gt;==&lt;/p&gt;

&lt;p&gt;Образът на Хенри Бек е сготвен (както посочва и самият герой в предговора към създателя си) от &lt;strong&gt;плеада успешни еврейски новелисти&lt;/strong&gt;: Норман Мейлър, Сол Белоу, Бърнард Маламъд, Хенри и Филип Рот, Дж. Д. Селинджър, Даниел Фукс. В известния литературен анализ на романа на Синтия Озик героят Бек е наречен карикатура на евреин, или още “неутрален евреин”, за което напомняло и името му - празна becher (“чаша” на идиш). Според Озик, която също е еврейка, героят има много по-общо с литературните, отколкото с американските евреи (и вероятно е по-подходящ за филмите на Уди Алън с типичните за неговите герои нефункционални характери, творчески блокаж, криза на средната възраст, сексуални затруднения, хапливи забележки и пелтечене).&lt;/p&gt;

&lt;p&gt;==&lt;/p&gt;

&lt;p&gt;**Заварваме Бек в пълен авторски блокаж, **&lt;/p&gt;

&lt;p&gt;==&lt;/p&gt;

&lt;p&gt;в момент, в който той “кокетираше със старческото изкуфяване, което настъпва рано при американските писатели”. Образът му успява да концертира в себе си &lt;strong&gt;низхождането на един писателски ум в съчетание с кризата на средната възраст&lt;/strong&gt;. Бек уж замисля нов, ударен роман, който да го върне на творческата стълбица, но е способен да стигне само до заглавието му, а опитите му да използва житейските си преживявания (в случая да се влюби за целта в жена, която да го вдъхнови и “освободи гения му от бремето на провисналата му плът”) се провалят. Бек трябва да носи “срамът от деградацията на някогашния ученик на онези велики майстори на тайната Флобер и Джойс до един ловък ласкател на тълпите, който се отбива за малко в разни колежи”.&lt;/p&gt;

&lt;p&gt;==&lt;/p&gt;

&lt;p&gt;Да, иронията е, че колкото низходяща е писателската потенция на Бек, толкова като че ли &lt;strong&gt;възходяща е кариерата му в нейното “административно” проявление&lt;/strong&gt;. Следваме Бек по време на смехотворен културен обмен в източния блок, на гостувания в провинциални американски девически колежи, в Лондон покрай издаването на тавтологичната му антология. Изглежда наистина воденето на литературен живот е по-лесно от самото писане. “Ние сме потискани чрез онзи копринен механизъм, с който Америка докарва писателите си до слабоумие и ги кара да станат измамници”, пише още Бек в предговора. Кулминацията е в последната глава, в която **Бек бива приет в пантеона на американските писатели, **описан с възхитителна гротескна ирония.** **Ставаме свидетели на тържество, на което като дете Бек е присъствал като зрител, доведен от майка си. Сега той се оказва от другата страна, сред подозрително същите имена на “велики писатели”, които и тогава са си разменяли същите награди - един окаян, но надут пантеон от едва кретащи, полуразкапани безсмъртни старци. “Коленете му трепереха, сякаш след тежко катерене нагоре. Беше успял, беше тук, на Небето. И сега какво?” - този въпрос изразява едновременно примирение и недоумение, но и загатва, че продължение навярно ще има (впрочем следват още две книги за Бек).&lt;/p&gt;

&lt;p&gt;==&lt;/p&gt;

&lt;p&gt;Присъстваме и на паниката, която обзема Бек при &lt;strong&gt;внезапното осъзнаване, че е смъртен, че смисълът винаги му е убягвал&lt;/strong&gt;. То го спохожда в девическия колеж във Вирджиния, точно сред провинциалното обожание и трескавата младост на девойките. Бек е загубил състезанието с младите именно защото те така трепетно очакват от него да оценява бездарните им (или може би гениални) творби. Бек остарява неумолимо и съзнава, че през годините не е направил нищо повече от това “да се представя за това, което е”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тъкмо в България героят на Ъпдайк като че ли най-непредвидено оглежда с носталгия собствения си повехнал талант&lt;/strong&gt; и конюктурна литературност в пленителната Вера Главанакова. Тук навлизаме в територията на самия автор, гостувал действително в нашата “далечна и унизена страна” след посещенията си в Съветския съюз и Румъния, които също са описани. Говори се, че атмосферата в съюза на писателите, която Ъпдайк рисува, с миризмите й на чесън и сирене, с тънките йерархични игри, с опитите за уж изтънчени, но дебелашки шеги и интелектуални демонстрации на фона на една неугледна провинциалност, е доста точно пресъздадена, до степен, в която са разпознаваеми споменатите участници.&lt;/p&gt;

&lt;p&gt;==&lt;/p&gt;

&lt;p&gt;**Поетесата Блага Димитрова се оказва, така да се каже, show-stopper, **&lt;/p&gt;

&lt;p&gt;==&lt;/p&gt;

&lt;p&gt;едновременно кулминация и неочакван обрат в поредицата от сходни типажи, с които Ъпдайк се среща в източноевропейската си обиколка (Марин Бодаков има много интересната статия за перцепцията точно на българския текст и специално на Блага - &lt;a href=&quot;http://file.burgas.bg/Magazine_Sea/1/13_Marin_Bodakov.pdf&quot;&gt;виж ТУК&lt;/a&gt;). Предсказуемостта в размяната на реплики, повтаряемите въпроси, предпазливостта и същевременно &lt;strong&gt;опитът на соц-събеседниците му да го впечатлят&lt;/strong&gt;, цялото представление на този сумрачен, подслушван, странен комунистически свят (Бек се оплаква от “същите въпроси, в голяма степен предвидими, и собствените му отговори, които вече му бяха станали ужасно познати, механични, банални, неуместни, неверни, клаустрофобски”), се оказват стопирани от ефекта, който има върху него появата на &lt;strong&gt;българката, с която Бек/Ъпдайк провежда един от най-смислените си разговори&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;За разлика от поредицата източни жени, в които Бек се е “влюбвал” със странното желание да ги спаси от нещо, българката като че ли няма нужда от това - и това е вълнуващо и изкусително. Тя е описана като “жена, която нямаше нужда от нищо, която бе съвършена, уравновесена, задоволена, реализирана”, но най-вече като жена, която живее само и единствено посветена на писането. Бек е запленен и събуден от този литературен идеализъм и преживява момент на епифания - &lt;strong&gt;българската поетеса е светло огледало, което го изправя срещу собствения му помръкнал и куртоазен писателски образ&lt;/strong&gt;. И ако те живееха от една и съща страна на света, както той й пише накрая, то навярно _тя _щеше да е повод за някакво негово спасение. Предаден на умението й да говори истината, Бек/Ъпдайк за първи път за цялото пътуване преживява интелектуално удовлетворение, съпричастие, саморефлексия.&lt;/p&gt;

&lt;p&gt;==&lt;/p&gt;

&lt;p&gt;**Впрочем единствено в България авторът се концентрира върху литературните кръгове, **&lt;/p&gt;

&lt;p&gt;==&lt;/p&gt;

&lt;p&gt;докато в СССР и Румъния отделя повече внимание на нелепи случки и маргинални герои. Бродене сред съветския потребителски “рай”, тостове и напивания, безкрайни екскурзии с посещение на музеи и статуи, “етнически” забавления, гротескови вариетета - всичко, с което можем да си представим, че официално са се представяли соц страните. В СССР той споменава за среща с реалните Вознесенски и Евтушенко, но не споделя нищо за нея, снизходително пренебрегвайки огромната им популярност, а в Румъния прекарва случайна вечер с уж един от най-нашумелите автори, чието име дори не запомня. Реалните имена на тези хора не са от никакво значение за американския читател. Бек/Ъпдайк е по-обсебен от преводачите си или лудия си румънски шофьор. В това има много истина - докато редовия източен литератор цитира с възторг американски автори, при това и забранени, редовият &lt;strong&gt;американски колега е в пълно неведение за произведенията от страните в Източния блок и тяхното пъчене със собствени жалони му изглежда смешно и провинциално&lt;/strong&gt;. Не би било прекалено да кажем, че в известен смисъл така е и до днес.&lt;/p&gt;

&lt;p&gt;==&lt;/p&gt;

&lt;p&gt;Да, много от източноевропейските културни дейци, от председателите на писателски съюзи до последната преводачка, са представени като захранени с банални и патетични афоризми и лозунги, с все същите тежки и снобски интелектуални въпроси, с които се “правят на интересни”, с клишета и наивни в дълбочината си въпроси. &lt;strong&gt;Ъпдайк вае чудновати, гротескови, игриви образи, но с умиление и учудена симпатия&lt;/strong&gt;. Героят му разиграва наивност пред този изоточен свят и добродушна, но жилваща по тънката нишка на истината закачливост. С няколко щриха на фразата авторът успява да постигне плътни и видими образи и тук, но и в Америка (говори например за американски писател “чийто собствен стил на прозата имаше вкус на таблетките аспирин, когато ги дъвчете” - чудесен образ, и пародира южняшкия акцент на студентките).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем Бек непрекъснато и подиграва отдадеността на литературата у източните си събратя -&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;у преводача си в Румъния той например разпознава “един човек, който просто беше влюбен в книгите; &lt;strong&gt;един глупак, свързан с литературата&lt;/strong&gt;”, който “му бе помогнал да запомни онова, което той се изкушаваше да забрави в Америка: това, че четенето може да е най-хубавата част от живота на един човек”. Това разбира се е и скрита критика и към собствената му отчужденост към литературата. Не би било погрешно да заключим, че Бек/Ъпдайк намеква как &lt;strong&gt;на Изток все още са съхранили наивния литературен възторг&lt;/strong&gt;, как там са по-големи ценители и дори познавачи, въпреки или дори _поради _завесата пред западната литература. Той загатва и за наличието на декадентстка субкултура, като същевременно не пропуска да забележи, че „прогресивен“ и „либерален“ имат някак противоположен смисъл в този свят. (Хм, гризе ме любопитството кой е бил в списъка, подаден му американските представители, с писатели,смятани за “по-прогресивните” у нас.)&lt;/p&gt;

&lt;p&gt;==&lt;/p&gt;

&lt;p&gt;И за още много неща пише Ъпдайк, когато се връща в своята Америка - поколенческите разлики след войната насам, расизма и открехването срещу сегрегацията, “спокойното безсрамие, купено за едно поколение от неблагодарници с цели десетилетия на бедност и войни”, безмилостната картина на една литературен свят и т.н. Ще ви отстъпя обаче удоволствието сами да се срещнете със света на Бек, като ви оставя с няколко цитата:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;ИЗБРАНИ ЦИТАТИ&lt;/strong&gt;:&lt;/p&gt;

&lt;p&gt;==&lt;/p&gt;

&lt;p&gt;“Докато сам усещаше как потъва – в прозата си – еклектична сексуалност и бравурен нарцисизъм, а търсенето на простата истина го отнасяше все по-далеч и по-далеч в измамните царства на фантазията, напоследък и на тишината, той все по-често и по-нагло биваше преследван от проявяващи уважението си глупави типовe, от безочливо изразяващи почитта си студенти, които бяха пропътували хиляда мили, за да докоснат ръката му, от хленчещи преводачи на художествена литература, от предложения за избиране за член в почетни общества, от покани за лекции – да „говори“, да „чете“, да участва в симпозиуми, измислени от амбициозни списания със снимки на голи момичета в безсрамен съюз с уважавани университети. Самото правителство на страната му посредством неподпечатани пощенски пликове от Вашингтон го бе поканило да пътува като посланик на изкуството до другата половина на света, до вражеската, загадъчна половина.”&lt;/p&gt;

&lt;p&gt;==&lt;/p&gt;

&lt;p&gt;“Докато наблюдаваше представлението, думата „етнически“ се въртеше в ума на Бек. Той беше свикнал вече по време на пътуването си с това артистично бягство, с това уединение от трудното и неотговарящо на очакванията настояще в народните танци, в приказките, в народните песни, като винаги се подразбираше, че под украсения с бродерии национален костюм народът беше всъщност милият на сърцето пролетариат.”&lt;/p&gt;

&lt;p&gt;==&lt;/p&gt;

&lt;p&gt;“Ако имаше нещо, което да дразни Бек у тези хора отвъд огледалото, това беше тяхната предполагаема вяра, че въпреки в друго отношение може да са второкласни, в страданието си са върховни.”&lt;/p&gt;

&lt;p&gt;==&lt;/p&gt;

&lt;p&gt;“Действителността представлява постоянно изхабяване на възможностите.”&lt;/p&gt;

&lt;p&gt;==&lt;/p&gt;

&lt;p&gt;“Скъпа Вера Главанакова,&lt;/p&gt;

&lt;p&gt;Аз най-искрено съжалявам, че на нас двамата ни се налага да живеем в противоположни краища на света.”&lt;/p&gt;

&lt;p&gt;==&lt;/p&gt;

&lt;p&gt;“Както винаги, когато писането му беше предмет на обсъждане лично пред него, в гърдите на Бек се появяваше един колеблив трепет: както звънят кристални чаши, когато някой мине с тежки обувки наблизо. Изпитваше обичайното диво желание да побегне, да се откаже от книгата си, да затвори очи в екстаз.”&lt;/p&gt;

&lt;p&gt;==&lt;/p&gt;

&lt;p&gt;“Присъедини се към армията от ветерани, които вярваха, че са придобили правото да си измислят своя живот. Навлезе в едно десетилетие на унес и абстрактни страсти, на всякакви оживени типове, на клюки и нощи до късно в очакване на литературния ренесанс, който със сигурност щеше да надмине онзи от двайсетте години точно с толкова, с колкото тази война беше надминала предшественицата си.”&lt;/p&gt;

&lt;p&gt;==&lt;/p&gt;

&lt;p&gt;“Присъстващите в краката му (жени студенти - бел.ред) – тези сериозно искрящи очи, тези не на шега зачервени бузи, тези престорено скромно изложени на показ прасци и колена – всичко това го отблъскваше с бездната на своята невинност.”&lt;/p&gt;

&lt;p&gt;==&lt;/p&gt;

&lt;p&gt;“Сводестият интериор се събираше в тази аудитория, увенчана с купол, където смъртните и безсмъртните можеха да се видят през една завеса, която замъгляваше и затъмняваше едните и създаваше за другите свръхестествена видимост, с осветени и точни платонически форми.”&lt;/p&gt;
</description>
        <pubDate>Tue, 28 Apr 2020 00:00:00 +0000</pubDate>
        <link>/bookreviews/2020/04/28/12-09-%D0%BA%D0%BE%D0%B3%D0%B0%D1%82%D0%BE-%D0%B4%D0%B6%D0%BE%D0%BD-%D1%8A%D0%BF%D0%B4%D0%B0%D0%B9%D0%BA-%D1%81%D1%82%D0%B0%D0%BD%D0%B0-%D1%85%D0%B5%D0%BD%D1%80%D0%B8-%D0%B1%D0%B5%D0%BA-%D0%B8-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%B8-%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F.html</link>
        <guid isPermaLink="true">/bookreviews/2020/04/28/12-09-%D0%BA%D0%BE%D0%B3%D0%B0%D1%82%D0%BE-%D0%B4%D0%B6%D0%BE%D0%BD-%D1%8A%D0%BF%D0%B4%D0%B0%D0%B9%D0%BA-%D1%81%D1%82%D0%B0%D0%BD%D0%B0-%D1%85%D0%B5%D0%BD%D1%80%D0%B8-%D0%B1%D0%B5%D0%BA-%D0%B8-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%B8-%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F.html</guid>
        
        <category>Хенри Бек</category>
        
        <category>Джон Ъпдайк</category>
        
        <category>Книгата на Бек</category>
        
        <category>Кръг</category>
        
        <category>рецензия</category>
        
        <category>роман</category>
        
        <category>разкази</category>
        
        
        <category>bookreviews</category>
        
      </item>
    
      <item>
        <title>&quot;Ето ме&quot; на Дж. С. Фоер - химн за малкия живот като низ от затихващи ритуали и за онова, за което ни има</title>
        <description>&lt;p&gt;Когато прочета прекрасна книга като &lt;strong&gt;“Ето ме” на Джонатан Сафран Фоер, която категорично ви препоръчвам&lt;/strong&gt; (изд. Лист, 2018), едновременно се възмущавам, и се успокоявам, че проблемът с липсата на редактори, уви, явно е универсален. Този роман би бил докаран до съвършенство, ако безпощаден американски редактор от старата школа се бе намесил, за да окастри някои разтеглени до ненужна бъбривост части за сметка на други недоразвити винетки и сюжетни линии. Но макар на моменти читателят да има усещане, че романът не може да удържи собствената си тежест, то “Ето ме” все пак представлява внушителна творба от съвременната американска (еврейска) литература.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Фоер е създал не трудна, а по-скоро изморителна книга&lt;/strong&gt; - казвам го с цялата си любов към изморителните книги. Предполагам обаче, че на читатели, неизкушени от интерес към юдаизма, еврейството и Близкия изток, романът ще се стори _и _труден и те ще трябва да си проправят път през многото еврейски термини, ритуали, специфични тревоги и културни препратки. Това би могло да е любопитно и обогатяващо за едни или досадно и объркващо за други. За мен, която разполага със собствен еврейски съпруг, удоволствието беше двойно.&lt;/p&gt;

&lt;p&gt;==&lt;/p&gt;

&lt;p&gt;Още от заглавието си “Ето ме” (онова старозаветно “инени” на иврит, което сме чували с &lt;a href=&quot;https://www.youtube.com/watch?v=v0nmHymgM7Y&quot;&gt;дрезгаво-стъмнения глас на Ленърд Коен&lt;/a&gt;) заявява себе си като много еврейска книга, в която са заложени освен традиционни житейски проблеми сред общността, така и универсални библейски архетипи. &lt;strong&gt;Въпросният израз идва от всеизвестната история на Авраам и сина му Исаак&lt;/strong&gt;. Така бащата отговаря и на Господния (да убие сина си), и на синовния (да го защити и успокои) призив, предоставяйки себе си изцяло и едновременно (трагично заложен конфликт) и на двете страни и воли. “Ето ме, Господи” и “Ето ме, сине” задават териториите на онова или по-скоро онези, за които ни има, на които сме на безусловно разположение. За кого и какво съм _тук _е въпрос, който занимава централните герои на този роман.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Ето ме” е книга за два паралелни разпада&lt;/strong&gt; (тук не мога да се сдържа да не добавя: които в крайна сметка се оказват не толкова страшни и може би точно там е работата). Единият е на семейството на Джейкъб и Джулия Блох и техните трима сина, а другият - на Израел в един дистопичен сценарий на унищожително земетресение, последвано от мащабна регионална война. Единият е следствие от множество незабележими минитрусове, другият - на един, но с размаха на Армагедон. Единият е по-голям отвътре, отколкото отвън (като нещата, които в началото на връзката си двамата съпрузи колекционират - например раковини), а другият - по-голям отвън, отколкото отвътре.&lt;/p&gt;

&lt;p&gt;==&lt;/p&gt;

&lt;p&gt;Паралелната метафора е добра и често употребявана в литературата, но тук &lt;strong&gt;двете истории са развити напълно отделно и седят някак блоково&lt;/strong&gt;. Фоер въвежда втората сюжетна линия по средата на романа и постепенно сякаш я изоставя, за да ни съобщи накрая, че военният конфликт е постигнал някакво незнайно за нас разрешение  - както впрочем но съобщава за развода. Съдбата на преките протагонисти обаче не е замесена в големия конфликт - той присъства само като фон от медийни съобщения и политически речи, който не оживява. И все пак този фон-конфликт, който изисква етническо, национално и религиозно заявяване от тяхна страна (евреите извън ареца са призовани да отидат в Израел и да го защитават), е необходим дотолкова, колкото да изпъкне отказът на Джейкъб да замине и да припознае каузата като негова. Да изпъкне неговият избор на децата и семейството &lt;em&gt;тук _пред _там&lt;/em&gt;, където са израелските му братовчеди, за които той в крайна сметка не може да каже обединителното “ние”. Да изпъкне изборът на личното, удобното и в крайна сметка себесъхранителното. И ето, от една страна имаме къщата на сем. Блох, която е престанала да бъде дом, а от друга Израел, който може би никога не е бил чувстван като дом от американските евреи (впрочем много от  тях са антиционисти и дори могат да бъдат видени да протестират срещу съществуването на държавата наред с палестинците).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Защото Джейкъб не е епичен герой, той е еснафски герой&lt;/strong&gt;, трезв, умерен и егоистичен, малодушно вкопчен в проблемите, които познава, и неспособен да избере сюжет, който да го накара да се усети жив. Джейкъб е еврейски литературен герой per se, който се бори с типичните проблеми: криза на личността, криза на средната възраст, сексуална неудовлетвореност, агностицизъм в рамките на кухи религиозни ритуали, вкл. проблемната бар-мицва на сина му.&lt;/p&gt;

&lt;p&gt;==&lt;/p&gt;

&lt;p&gt;За да обобщим, &lt;strong&gt;“Ето ме” проследява няколко поколения евреи, като по еврейски чертае фамилното дърво чрез последователните връзки между бащи и синове&lt;/strong&gt;, концентрирайки се предимно върху тях, без да успява напълно да се отдаде на главната си героиня жена. Прадядото Исаак е преживял Холокоста и е невидимото присъствие в живота на всички, тяхното наследство, което те уважават, но за което не се грижат. Дядото Ърв е типичен до карикатура представител на консервативните десни фундаменталисти, на които навсякъде се привижда антисемитизъм, който е способен да пише в блога си или да лее неспирни речи за това колко специални са евреите и как трябва да опазят своето без оглед на цената. Джейкъб е агностик, външно свързан с общността, той самомнителен, ревнив, несигурен, прикрит, чувствителен, раним.&lt;/p&gt;

&lt;p&gt;==&lt;/p&gt;

&lt;p&gt;Семейство Блох е заможно и либерално, част от високата социална класа. С творчески професии, в които и Джейкъб, и Джулия не са съвсем осъществени и удовлетворени и имат своите странични съкровени проекти, които вероятно никога няма да видят бял свят. С деца, които ходят на уроци по фехтовка и чело, чувствителни, прозорливи и ръсещи мъдрост след мъдрост по насъщните екзистенциални въпроси - нещо, което ги прави и очарователни, и недостоверни. Майката Джулия, през чието съзнание разказвачът по-рядко преминава, е представена като скептична, хладна, владееща се добра еврейска майка. &lt;strong&gt;И двамата съпрузи са невротични, и двамата се боят да изложат на показ вътрешния си свят&lt;/strong&gt;, и двамата са стигнали до там да изпитват границите на ръба на това да бъдат “хванати” - Джейкъб с тайния си телефон, чрез който си пише сексуални съобщения с друга жена и който Джулия намира, тя - с последващия си флирт с Марк.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Какво трябва, за да бъде видян един истински добър човек, не забелязан, не оценен, а видян?”&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Това, че Джулия намира порнографските съобщения, е само капката, която прелива чашата на тлеещата дистанция (“Разстоянието, което не съществуваше, беше твърде голямо”.). Още по-тъжното е как Джулия вярва, че Джейкъб не е преминал отвъд виртуалната граница, защото познава неговата слабохарактерност. И макар Фоер да дава всички индикации на читателите, че този брак трябва и може да бъде спасен, той рязко ни отвежда напред в годините, когато разводът отдавна е станал реалност - &lt;em&gt;въпреки&lt;/em&gt;. &lt;strong&gt;Да, това е развод въпреки, така както тази книга е книга за близостта &lt;em&gt;въпреки&lt;/em&gt;, за неоспоримата, базова и оцеляваща близост между двама души&lt;/strong&gt;, създали свое бъдеще в децата си, което е същевременно тяхното минало. Те сякаш се разделят, за да потвърдят, че ровът около любовта, оставил я от другата страна, може да бъде запълнен само от надежда. И докато двамата още репетират, спорят, планират как да съобщят за раздялата на децата си и сякаш чакат deus ex machina да ги възпре, именно нелогичността на много от фразите и действията им, тяхната несвързаност, ги прави толкова автентични. В техните спомени семейният живот се разкрива като сбор от намествания и поправки. “Ти си мой враг” казват си един на друг съпрузите, и се питам дали това би казал Исаак ако осъзнаваше какво прави баща му въпреки обичта си…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Ето ме” е неизбежно книга и за отиващите си неща и загубите&lt;/strong&gt; - представете си боята на невнимателен майстор върху старателно събираните резки на стената, проследяващи неумолимото порастване на децата ви. В рамките на историята, която всъщност обхваща месеци, но се простира години напред, умират много бащи. Единствено приспиването на семейното куче, което Джейкъб е донесъл някога в дома им, е причинена, умишлена смърт. Така, с този момент на контрол върху загубата, но и на пълно отдаване завършва книгата. “Погледни ме”, казва Джейкъб на кучето Аргос (неслучайно име) в миговете преди смъртоносната инжекция, и “Готов съм” - на лекаря, който чака да я постави. Фоер като че ли и тук ни намига, пренаписвайки историята на Авраам и Исаак чрез тази с любимото куче на героя си.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Да нямаш избор също е избор”&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Ние сме ранен народ, пише Фоер. &lt;strong&gt;“Ето ме” е книга и за общите травми като онова, което ни обединява и дефинира&lt;/strong&gt;: независимо дали става дума за преживения ужас покрай премазването на ръката на детето ти или за ужаса по време на Холокоста. Във варианта на Фоер обаче зловещата опасност над Израел не може да обедини, а разделя двамата братовчеди - американския и израелския евреин, поставя демаркационна линия през онова, за което сме тук, и те се разделят в онова, за което ги е грижа, макар че по същество то има все връзка с опазването на семейството, всяко в собствения му контекст. Този контекст, въпреки жестоката донякъде нечувствителност, която Джейкъб демонстрира към всички останали освен израелците (араби) след земетресението в региона, не успява да се превърне в негов.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Ето ме” може да се чете като своеобразен химн на живота с “белите” проблеми, на примиренчеството и удобството, на дребнотемието&lt;/strong&gt; като онова, което в крайна сметка изгражда живота на героите, макар те непрекъснато да разсъждават и да говорят с децата си за големите неща. Фоер споменава една чудесна хасидска поговорка: докато търсим щастие, бягаме от удовлетворението. И накрая, увлечени от неспособността им да вършат големи жестове, и ние се питаме трябваше ли Джулия и Джейкъб да се разделят заради нещо толкова дребно като няколко сексуални съобщения - къде всъщност минава границата на нашата принципност и честолюбие?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Ето ме” е и роман за живота като низ от затихващи ритуали&lt;/strong&gt;. В началото Джейкъб и Джулия имат своя “религия за двама”, собствени ритуали, които свързват и индивидуализират живота им, но които постепенно отпадат един по един. Така си отива животът, изоставяйки ритуалите си (а понякога и крепейки се единствено на празната им черупка).&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Необятността на споделения им живот правеше споделянето на отделните им светове невъзможно. Имаха нужда от разстояние, което не беше отдръпване, а зов. “&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;На последно място в “Ето ме” текстът на Фоер е като избухнала бомба, той буквално е събран от оцелелите парчета, съдържа речи и съобщения, радио предавания, винетки, афоризми, каламбури, както и много диалози които са на ръба между майсторското и досадното, чудесното и недостоверното. На този фон имаме късове реализъм с много ирония и сух хумор и непрекъснато прескачащи във времето разкази и спомени.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Това не е моят живот, но съм аз”, “Това не съм аз, но е моят живот”,&lt;/strong&gt; пише Фоер. Мисля си, че писателят, който по същото време е преживявал развода си (виж за това и за особената му епистоларна връзка с Натали Портман в интернет) е създавал този роман с усещането за автобиографичност. Мисля си още, че се е изплашил да го остави да бъде единствено интимна еврейска семейна драма, сякаш това би било твърде ограничаващо и мелодраматично и не би повторило успеха на една класическа американска семейна драма като Ъпдайковата “Заеко, бягай”. Във всеки случай непременно прочетете тази книга, за която един коментар в “Гудрийдс” малко полу на шега казва, че читателят й трябва да е завършил политически науки и философия и да познава добре юдаизма.&lt;/p&gt;
</description>
        <pubDate>Fri, 24 Apr 2020 00:00:00 +0000</pubDate>
        <link>/bookreviews/2020/04/24/16-15-%D0%B5%D1%82%D0%BE-%D0%BC%D0%B5-%D0%BD%D0%B0-%D0%B4%D0%B6-%D1%81-%D1%84%D0%BE%D0%B5%D1%80-%D1%85%D0%B8%D0%BC%D0%BD-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B6%D0%B8%D0%B2%D0%BE%D1%82-%D0%BA%D0%B0%D1%82%D0%BE-%D0%BD%D0%B8%D0%B7-%D0%BE%D1%82-%D0%B7%D0%B0%D1%82%D0%B8%D1%85%D0%B2%D0%B0%D1%89%D0%B8-%D1%80%D0%B8%D1%82%D1%83%D0%B0%D0%BB%D0%B8-%D0%B8-%D0%B7%D0%B0-%D0%BE%D0%BD%D0%BE%D0%B2%D0%B0-%D0%B7%D0%B0-%D0%BA%D0%BE%D0%B5%D1%82%D0%BE-%D0%BD%D0%B8-%D0%B8%D0%BC%D0%B0.html</link>
        <guid isPermaLink="true">/bookreviews/2020/04/24/16-15-%D0%B5%D1%82%D0%BE-%D0%BC%D0%B5-%D0%BD%D0%B0-%D0%B4%D0%B6-%D1%81-%D1%84%D0%BE%D0%B5%D1%80-%D1%85%D0%B8%D0%BC%D0%BD-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B6%D0%B8%D0%B2%D0%BE%D1%82-%D0%BA%D0%B0%D1%82%D0%BE-%D0%BD%D0%B8%D0%B7-%D0%BE%D1%82-%D0%B7%D0%B0%D1%82%D0%B8%D1%85%D0%B2%D0%B0%D1%89%D0%B8-%D1%80%D0%B8%D1%82%D1%83%D0%B0%D0%BB%D0%B8-%D0%B8-%D0%B7%D0%B0-%D0%BE%D0%BD%D0%BE%D0%B2%D0%B0-%D0%B7%D0%B0-%D0%BA%D0%BE%D0%B5%D1%82%D0%BE-%D0%BD%D0%B8-%D0%B8%D0%BC%D0%B0.html</guid>
        
        <category>Ето ме</category>
        
        <category>Лист</category>
        
        <category>Джонатан Сафран Фоер</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Романът &quot;Улици и кораби.Gm&quot; - за човеколюбивата проза на Иван Станков </title>
        <description>&lt;p&gt;_“И ти уж работиш и живееш на палубата, а като слезеш, разбираш, че пътят ти не е бил по водата, че реалният, живият ти живот минава през отсъствието ти. Минава там, където ти не си.” _&lt;/p&gt;

&lt;p&gt;==&lt;/p&gt;

&lt;p&gt;Тъжно ми е, че късно откривам Иван Станков като писател, както и че не намирам достатъчно написано за прозата му онлайн, освен един-два анализа и съобщения за това, че първата книга от своеобразната му трилогия - “Спомени за вода. Dm”, е отличена с награда. Лично аз попаднах първо на втората - “Улици и кораби. Gm”, в която съдбата на редица от героите му от безименното крайдунавско село в първата продължава в град Русе - както впрочем на много хора от средата на XX век насам. За онези от вас, които също тепърва чуват за него, Иван Станков е и литературен историк, преводач на съвременна румънска литература и професор по история на българската литература във Великотърновския университет.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;С големите си теми, образния език и изящния стил&lt;/strong&gt;, качеството на неговата проза не отстъпва по нищо на други български автори, за които се говори много повече, понякога незаслужено. Иван Станков разказва човешки истории с особено и сякаш позабравено и старомодно човеколюбие, с неизбежната за него светла меланхолия и една не особено ценена днес бавност, достойна за голяма и небързаща за никъде, но неумолимо течаща река, каквато е централната за книгата метафора в лицето на река Дунав.&lt;/p&gt;

&lt;p&gt;==&lt;/p&gt;

&lt;p&gt;Авторът проследява човешкия живот, като започва с разказ, чийто герой е дете, и завършва с разказ, в който старец на прага на смъртта, вмествайки в тази житейска рамка &lt;strong&gt;жалоните на всекидневния човешки опит&lt;/strong&gt; - детските игри и битки, първите трепети и разочарования, приятелствата и съперничеството, не-, но и много по-често осъществената любов, смейството и разводът, ревността и верността, животът и смъртта. Без да се концентрира върху едни главни герои за цялата книга, той все пак избира протагонистите на всеки разказ да са или от едно конкренто семейство, или да са свързани по някакъв начин, дори и далечно, с членовете му. И точно както прави реката, разказвачът прелива в умовете на различните герои, повлечен от вътрешните им монолози като от течение. И въпреки че не става дума за роман в класически смисъл, разказите трябва да се четат последователно като глави.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Невидимият град с всичките си улици и кораби ги заобикаляше, без да ги забележи”&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Всъщност градът - Русе, е прекомерно видим, той е равностоен и всеприсъстващ герой и неговите улици и кораби дават името на отделните разкази или глави. Русе от миналия век оживява пред нас със своите обществени места, паркове, забележителности, фабрики, кина, магазини и красиви стари сгради. &lt;strong&gt;Иван Станков чертае една човешка карта посредством градските декори&lt;/strong&gt;, оживява ги с театъра на индивидуални истории по смисъла на онова, което забелязва един от героите му: “без деца домовете се превръщат в къщи”. Градът се скрива и отново изплува посред мъгла и залези, зловредни изпарения и нощен мрак, и е едновременно и близък и конкретен, и призрачен и абстрактен. В края на последния разказ от наши дни корабът на стария моряк преминава във виденията му като празен, но Ноев ковчег през все по-обезлюдения, променен и обезкървен Русе, оставяйки ни малка надежда за възкресение на живота, текал някога там.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Животът е толкова красив и толкова объл”.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Иван Станков казва някъде, че смъртта е най-голямата тема в литературата - за каквото и да говори, тя винаги разказва за смърт. “Улици и кораби. Gm” разказва преди всичко &lt;strong&gt;за живота като поредица от загуби&lt;/strong&gt;: загубата на детството; загубата на невинността; загубата на най-добрата приятелка; загубата на първата любов; загубата на детето ти; загубата на семейството; загубата на името и достойнството; загубата на свободата; загубата на работата; загубата на бъдещето; загубата на живота. На фона на толкова липси залогът е в запазването на човечността и любовта.&lt;/p&gt;

&lt;p&gt;==&lt;/p&gt;

&lt;p&gt;Човекът на Иван Станков е прекрасен и чист дори и в уязвимостта, слабостта и незабележимостта си. &lt;strong&gt;Той е величествено незначителен&lt;/strong&gt;. Авторът го следва с съкровената самота на мислите му, но ни го показва способен на обич, всеотдайност и дълбоки човешки връзки. Да, човекът е като мишлето в единия разказ, хванатото в капан и давено под чешмата от невинните в жестокостта си деца, каквато е всъщност съдбата, и то вече не се интересува от сиренцето, а се блъска отчаяно в капана, защото усеща, че умира. Но човекът е и този, който дава мярката за нещата (“големината на света я правят не разстоянията, а хората”) въпреки преходността си. Усещането за тази преходност и смъртност е всеприсъстваща на фона на непрестанната река, която тече сякаш винаги срещу теб, но всъщност те заобикаля в безспирния си ход, в който ти си залутано корабче.&lt;/p&gt;

&lt;p&gt;==&lt;/p&gt;

&lt;p&gt;Прозата на Иван Станков е носталгична и болезнена, но и блага, чиста и идеалистична, до степен в която на места е способна да изпадне в сантиментален патос, особено по отношение на любовта. Той обаче бива овладян от хубавия език, образен и наситен, сензорен и проницателен. Усещането, както вече казах, е за леко &lt;strong&gt;старомодно, но някак неувяхващо писане&lt;/strong&gt;, в което все още има достатъчно място за дълги, красиви описания. В тази проза има и пунктуми. Изречения, концентрирали чист смисъл. И много, много музика, в случая в сол-минор, която се носи като речен валс на паметта.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;“Да си самотен означава да се виждаш отвън как си сам”.&lt;/strong&gt;&lt;/em&gt;&lt;/p&gt;
</description>
        <pubDate>Fri, 24 Apr 2020 00:00:00 +0000</pubDate>
        <link>/bookreviews/2020/04/24/12-33-%D1%83%D0%BB%D0%B8%D1%86%D0%B8-%D0%B8-%D0%BA%D0%BE%D1%80%D0%B0%D0%B1%D0%B8-gm-%D0%B8%D0%BB%D0%B8-%D1%87%D0%BE%D0%B2%D0%B5%D0%BA%D0%BE%D0%BB%D1%8E%D0%B1%D0%B8%D0%B2%D0%B0%D1%82%D0%B0-%D0%BF%D1%80%D0%BE%D0%B7%D0%B0-%D0%BD%D0%B0-%D0%B8%D0%B2%D0%B0%D0%BD-%D1%81%D1%82%D0%B0%D0%BD%D0%BA%D0%BE%D0%B2.html</link>
        <guid isPermaLink="true">/bookreviews/2020/04/24/12-33-%D1%83%D0%BB%D0%B8%D1%86%D0%B8-%D0%B8-%D0%BA%D0%BE%D1%80%D0%B0%D0%B1%D0%B8-gm-%D0%B8%D0%BB%D0%B8-%D1%87%D0%BE%D0%B2%D0%B5%D0%BA%D0%BE%D0%BB%D1%8E%D0%B1%D0%B8%D0%B2%D0%B0%D1%82%D0%B0-%D0%BF%D1%80%D0%BE%D0%B7%D0%B0-%D0%BD%D0%B0-%D0%B8%D0%B2%D0%B0%D0%BD-%D1%81%D1%82%D0%B0%D0%BD%D0%BA%D0%BE%D0%B2.html</guid>
        
        <category>Иван Станков</category>
        
        <category>Фабер</category>
        
        <category>Улици и кораби</category>
        
        <category>рецензия</category>
        
        <category>роман</category>
        
        <category>разкази</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Fri, 16 Oct 2020 11:03:54 +0000</pubDate>
    <lastBuildDate>Fri, 16 Oct 2020 11:03:54 +0000</lastBuildDate>
    <generator>Jekyll v3.8.6</generator>
    
      <item>
        <title>Юбилейният сборник &quot;Слънчев удар&quot; събира 16 от най-добрите разкази на Иван Бунин</title>
        <description>&lt;p&gt;На 22 октомври се навършват 150 години от рождението на Иван Бунин. Издателство “Лист” отбелязва годишнината с юбилеен сборник, който включва 16 от най-добрите произведения на Нобеловия лауреат. Очаква се томът „Слънчев удар” да излезе около същата дата. Сред включените творби са повестите „Село”, „Суходол” и „Любовта на Митя”, разказите „Граматика на любовта”, „Чашата на живота” , „Леко дихание”, „Островът на сирените”, както и „Слънчев удар”, дал името на сборника.&lt;/p&gt;

&lt;p&gt;==&lt;/p&gt;

&lt;p&gt;Сред перлите в селекцията е и „Господинът от Сан Франциско” – разказ, писан и издаден от Бунин през 1915 г. и нареждан сред класиките на автора. След като прочита тази притчова история през 1920 г. Владимир Набоков – тогава още начинаещ поет, казва за Бунин: „Единственият писател, който в нашия кощунствен век спокойно служи на прекрасното“. Максим Горки също е пределно категоричен: „Извадете Бунин от руската литература и тя ще помръкне, ще се лиши от дъгоцветния си блясък, от звездното сияние на самотната му странстваща душа.“&lt;/p&gt;

&lt;p&gt;==&lt;/p&gt;

&lt;p&gt;Юбилейният „Слънчев удар” излиза под редакцията на Боряна Даракчиева и с корица на Дамян Дамянов. „Иван Бунин е добре познат у нас, но често пренебрегван. В този сборник излязохме от обичайния подход да вземем наготово чужд подбор от негови разкази, както се случваше досега. Годишнината от рождението на Бунин има нужда от специално издание с най-добрите му разкази. Затова в „Слънчев удар” събрахме емблематичните му текстове, тези, заради които той получава Нобелова награда за литература”, казва главният редактор на издателството Гергана Димитрова.&lt;/p&gt;

&lt;p&gt;==&lt;/p&gt;

&lt;p&gt;Поет, писател, публицист, критик и преводач Иван Алексеевич Бунин, е роден във Воронеж през 1870 г., в дворянско семейство. В юношеските си години работи като редактор и чиновник, а първият му сборник със стихове е публикуван в Орел през 1891 г. През 1903 и 1909 г. получава Пушкиновата награда на Руската академия на науките и е избран за почетен академик. След болшевишката революция емигрира във Франция, където продължава литературната си дейност. През 1933 г. получава Нобелова награда за литература за „строгото майсторство, с което развива традициите на руската класическа проза“.&lt;/p&gt;
</description>
        <pubDate>Wed, 14 Oct 2020 00:00:00 +0000</pubDate>
        <link>/newbooks/2020/10/14/12-05-%D1%8E%D0%B1%D0%B8%D0%BB%D0%B5%D0%B9%D0%BD%D0%B8%D1%8F%D1%82-%D1%81%D0%B1%D0%BE%D1%80%D0%BD%D0%B8%D0%BA-%D1%81%D0%BB%D1%8A%D0%BD%D1%87%D0%B5%D0%B2-%D1%83%D0%B4%D0%B0%D1%80-%D1%81%D1%8A%D0%B1%D0%B8%D1%80%D0%B0-16-%D0%BE%D1%82-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%80%D0%B0%D0%B7%D0%BA%D0%B0%D0%B7%D0%B8-%D0%BD%D0%B0-%D0%B8%D0%B2%D0%B0%D0%BD-%D0%B1%D1%83%D0%BD%D0%B8%D0%BD.html</link>
        <guid isPermaLink="true">/newbooks/2020/10/14/12-05-%D1%8E%D0%B1%D0%B8%D0%BB%D0%B5%D0%B9%D0%BD%D0%B8%D1%8F%D1%82-%D1%81%D0%B1%D0%BE%D1%80%D0%BD%D0%B8%D0%BA-%D1%81%D0%BB%D1%8A%D0%BD%D1%87%D0%B5%D0%B2-%D1%83%D0%B4%D0%B0%D1%80-%D1%81%D1%8A%D0%B1%D0%B8%D1%80%D0%B0-16-%D0%BE%D1%82-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%80%D0%B0%D0%B7%D0%BA%D0%B0%D0%B7%D0%B8-%D0%BD%D0%B0-%D0%B8%D0%B2%D0%B0%D0%BD-%D0%B1%D1%83%D0%BD%D0%B8%D0%BD.html</guid>
        
        <category>Иван Бунин</category>
        
        <category>Лист</category>
        
        <category>Слънчев удар</category>
        
        <category>разкази</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Наталия Иванова: Има моменти, в които мисълта за неотменния край те връхлита</title>
        <description>&lt;p&gt;&lt;strong&gt;“Човек с бинокъл” (изд. ARS, 2020) е дебютната ти стихосбирка. Скоро ли са написани стихотворенията в нея или са събирани през годините - коя твоя възраст или състояние отразяват? Виждаш ли своя вътрешна логика, обща тема или настроение в подбора им?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Стихотворенията са написани през последните около три години, като изключим може би две-три, които са по-отдавнашни. Ако бях издала книга по-рано, тя щеше да звучи различно – с повече опит за демонстрация, по-фокусирана върху конкретни ситуации.&lt;/p&gt;

&lt;p&gt;==&lt;/p&gt;

&lt;p&gt;Имаше момент, когато бях спряла почти напълно да пиша – по цял ден работех с текстове, започнах да се уморявам, не намирах сила и време за това. И все пак ме тормозеха нови въпроси, свързани точно с тези състояния, с преминаването към нов етап на живота, умората, тревожността, размишленията за миналото като за отминало, макар че все още си смешно млад. Тогава започнах отново да пиша и звучах по-различно от преди – по-спокойно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво и как вижда човекът от твоя поетичен свят, снабден с бинокъл, към какво го е насочил? Как е организирана книгата около този образ?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Помня, че гледах на кино „Младост“ на Паоло Сорентино. В него героят на Харви Кайтел, режисьор с дълъг опит, е събрал екип от младоци на моите години, с които се опитват да измислят края на последния му филм. Имаше една сцена, в която той казва на едно момиче да погледне планината отсреща през бинокъл и ѝ казва, че това е бъдещето – да виждаш всичко приближено. После я кара да го обърне и ѝ казва, че това е миналото – всичко да ти се струва далечно. Така ми хрумна едно стихотворение, което се превърна в мото на книгата: че времето е да хванеш бинокъла погрешно, но да разбереш това твърде късно.&lt;/p&gt;

&lt;p&gt;==&lt;/p&gt;

&lt;p&gt;По-късно намерих дори повече логика в този образ: човек често се вглъбява в емоциите си и не успява да погледне на нещата в цялост, той е погълнат от подробностите. Друг път пък се защитава с обратното – да гледа твърде общо и да не се приближава. Така организирах и книгата – в първата част „Отдалечаване“ съм се опитала да събера стихове за напускането на детството и осъзнаването на промените. Втората, „Наблюдение“, е за опита да оставиш бинокъла и да водиш битки, а третата – „Приближаване“, в която са общо взето по-любовните  стихотворения, съм опитала да събера съзерцанието и фокуса върху детайлите.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Нямам друго родно място освен града”, признаваш в един твой стих. Ако изобщо имат топос (при теб той е по-скоро самият човек), то текстовете ти са градски, природата липсва като изразен език в тях… Кажи ми за това. Усещаш ли го като липса?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, усещам го. Преди няколко години започнах да ходя на планински преходи и това се оказа голямо откритие – не съм имала представа колко много ще ми хареса. Започнах да бягам от града възможно най-често, но в края на краищата винаги се прибирах тук, затова природата е  романтизирана, тя е винаги далеч и високо.&lt;/p&gt;

&lt;p&gt;==&lt;/p&gt;

&lt;p&gt;В това стихотворение, от което е цитатът – „Път“ – описвам емоцията от това, че думите на баща ми са се превърнали в лично преживяване. „На върха си най-нисък“ също е стихотворение за планината, макар че градът в стихосбирката присъства по-изразено – това все пак е мястото, което човекът в нея обитава най-често.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Принадлежиш на поколение, което в момента е по площадите на този град, протестирайки. Но пишеш за “отложените бунтове и къса памет/живи сме и нищо няма да направим”. Това песимизъм за смисъла на гражданската активност ли е - и изобщо идентифицираш ли се с политическите борби на своето поколение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Идентифицирам се, да. Излизам да протестирам и ще го правя, докато не видя повече съвест в управлението. Това е единственият начин днес да демонстрираш, че забелязваш нередностите; да си граховото зърно, което ще развали комфорта на спящите върху двайсет дюшека.&lt;/p&gt;

&lt;p&gt;==&lt;/p&gt;

&lt;p&gt;Самото стихотворение обаче не се отнася единствено до поколението ми в политически контекст, а въобще в социален и дори психологически – много дълго сме слушали от всякакви места как трябва да използваме възможностите, за да организираме живота си, за да живеем спокойно и добре, да сме успешни хора. Там точно обаче идва конфликтът: това е стремеж към някаква представа за теб самия, при това в условия на непрекъсната конкуренция и сравнение с всички останали. Оттам идват и отложените бунтове – едновременно осъзнаваш, че има нещо нередно, но не правиш нищо по въпроса. Това лесно може да се отнесе и до всичко останало – решаваме, че сме самотни в недоволството си, а и то ни прави слаби, затова просто свикваме с него и се надяваме друг да е по-смел от нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишеш за трагедиите - че за тях е нужна памет, че те все някога ще дойдат. От какво се боиш? Дай ми пример за трагедия в твоята координатна система.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В това понятие съм вложила страха от загубата, която е неизбежна: осъзнаването на смъртта, на раздялата, на отдалечаването, на това, че всичко води неотменно към някакъв край. За това не трябва да се мисли твърде много, точно защото и без това ще се случи, но има моменти, в които тази мисъл те връхлита – или спомен за онзи, който си е отишъл, или опасението, че присъствието на някого е временно. Това е трагедията в стихотворенията: все някога ще се случи. Обаче от друга страна разбираш, че няма как да сториш нищо по-добро от това да си там, докато можеш. И толкова.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Има ли разлика лично за теб между паметта и въображението, между това да помниш и да си представяш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Споменавам в стихотворенията този въпрос, защото преди време ми хрумна как на английски език има много хубав глагол, който описва това състояние на мечтателство: daydream. На български пък „представа“ крие в себе си едно предположение, че това, което си мислиш, ще се сбъдне, ще стане.&lt;/p&gt;

&lt;p&gt;==&lt;/p&gt;

&lt;p&gt;Разбира се, има голяма разлика между паметта и въображението, но двете си приличат по състоянието, в което сварват човек: след като един момент отмине, той заприличва на представа, ти пак трябва да го извикаш като картина. Разликата е, че в единия случай помни и тялото ти, а и си ограничен до случилото се, докато в другия – не, съответно винаги остава предполагаемо.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишеш много и за времето, усещането за преходността му, времето “след”, времето “твърде късно”, времето “сега”, изживявано като спомен (понякога като за нещо вечно). Усещаш ли времето като враг? Как се разбирате на твоята възраст с всекидневното нарастване на миналото?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, това е основното, което ме вълнува като въпрос в поезията, съответно и в живота ми. Помирявам се с тази мисъл с опити да съм малко по-съзнателна, когато нещо ми се случва – да наблюдавам събитията повече, да им се радвам. В обратния спектър обаче се случва същото: понякога не мога да се измъкна и от усещането за безсмислие, от тъгата. Не знам как да се справя с това и обикновено чакам, опитвам се да съм търпелива. Значи времето не ми е чак такъв враг.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Вървим напред, за да достигнем/високата земя,/и щом сме близо, тя се снишава”, се казва в един твой текст. Кои неща от миналото си, колкото и неголямо да е то, сега виждаш смалени, загубили заплахата или значимостта си?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Малко ми е мъчно, но всъщност съм загубила донякъде възторга, с който си спомням, че мислех за бъдещето. Това вероятно важи за всеки. С времето за мен стана много важно да съм по-честна със себе си и останалите, това се опитвам да оставя в миналото: огромния страх да не сгафя, да съм винаги чудесна.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Чувстваш ли се част от определено поетично поколение, от определен кръг млади поети? Какво го характеризира?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Трудно ми е да отговоря. Познавам хора от моето поколение, които пишат и пишат хубаво. Обединява ни това, че по принцип няма много широка публика, четем и слушаме нещата на останалите, но уви – те не достигат много по-далеч от това пространство, което е притеснително. Чудя се на какво се дължи – дали поезията в крайна сметка е наистина изкуство, което резонира с по-малко хора, или пък просто се опитваме да премерим нейния успех през масовата култура и продуктите ѝ, каквито успяват да създават музиката и киното.&lt;/p&gt;

&lt;p&gt;==&lt;/p&gt;

&lt;p&gt;Има и друго: след часовете в училище много хора просто губят всякаква връзка и поглед върху поезията, ако нямат конкретен интерес към нея, най-често да я създават. Може би се дължи и на това, че е имало принудителен момент в изучаването ѝ, знам ли. Във всеки случай мисля, че тя трябва да може да говори на всеки: в най-добрия случай човек да си каже „точно това изпитвах и аз, но нямах думи да го кажа“.&lt;/p&gt;

&lt;p&gt;==&lt;/p&gt;

&lt;p&gt;Може би сега музиката до голяма степен е заела тази функция, но те не се изключват взаимно, напротив. Ето защо може би предизвикателството пред нашето поколение е това: да се опитва да пробие кръговете.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Как не умееш и не би могла да пишеш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Много се опитвам да не пиша по принуда и за неща, които не ме вълнуват искрено.&lt;/p&gt;
</description>
        <pubDate>Wed, 14 Oct 2020 00:00:00 +0000</pubDate>
        <link>/interviews/2020/10/14/11-49-%D0%BD%D0%B0%D1%82%D0%B0%D0%BB%D0%B8%D1%8F-%D0%B8%D0%B2%D0%B0%D0%BD%D0%BE%D0%B2%D0%B0-%D0%B8%D0%BC%D0%B0-%D0%BC%D0%BE%D0%BC%D0%B5%D0%BD%D1%82%D0%B8-%D0%B2-%D0%BA%D0%BE%D0%B8%D1%82%D0%BE-%D0%BC%D0%B8%D1%81%D1%8A%D0%BB%D1%82%D0%B0-%D0%B7%D0%B0-%D0%BD%D0%B5%D0%BE%D1%82%D0%BC%D0%B5%D0%BD%D0%BD%D0%B8%D1%8F-%D0%BA%D1%80%D0%B0%D0%B9-%D1%82%D0%B5-%D0%B2%D1%80%D1%8A%D1%85%D0%BB%D0%B8%D1%82%D0%B0.html</link>
        <guid isPermaLink="true">/interviews/2020/10/14/11-49-%D0%BD%D0%B0%D1%82%D0%B0%D0%BB%D0%B8%D1%8F-%D0%B8%D0%B2%D0%B0%D0%BD%D0%BE%D0%B2%D0%B0-%D0%B8%D0%BC%D0%B0-%D0%BC%D0%BE%D0%BC%D0%B5%D0%BD%D1%82%D0%B8-%D0%B2-%D0%BA%D0%BE%D0%B8%D1%82%D0%BE-%D0%BC%D0%B8%D1%81%D1%8A%D0%BB%D1%82%D0%B0-%D0%B7%D0%B0-%D0%BD%D0%B5%D0%BE%D1%82%D0%BC%D0%B5%D0%BD%D0%BD%D0%B8%D1%8F-%D0%BA%D1%80%D0%B0%D0%B9-%D1%82%D0%B5-%D0%B2%D1%80%D1%8A%D1%85%D0%BB%D0%B8%D1%82%D0%B0.html</guid>
        
        <category>Наталия Иванова</category>
        
        <category>Човек с бонокъл</category>
        
        <category>SCRIBENS</category>
        
        <category>ARS</category>
        
        <category>интервю</category>
        
        <category>поезия</category>
        
        
        <category>interviews</category>
        
      </item>
    
      <item>
        <title>&quot;Сън&quot; на Камелия Кучер - за любовта, чието място не е нито на небето, нито на земята</title>
        <description>&lt;p&gt;Сега, когато най-после излезе новият роман “Сън” на Камелия Кучер (изд. Хермес, 2020) и успях да го прочета топъл-топъл буквално за ден и половина, в мен категорично се затвърди убеждението, че тя е носител на собствена висока класа, стил и глас в жанровата литература. Би могло да се каже, че става дума за романтичния роман, романса, но аз бих определила нейния поджанр като “оптимистичен” роман - заради изумителното доверие в доброто и човешкото, с което Камелия създава света в книгите си. С една пожелателност, която не винаги се осъществява в реалния живот - но би могла, определено би могла, и именно в това е разковничето.&lt;/p&gt;

&lt;p&gt;==&lt;/p&gt;

&lt;p&gt;Всъщност дадох си сметка, че и “Дом”, и “Нощ”, и “Сън” постепенно се оформиха в съзнанието ми като част от една обща, вероятно немислена и непланирана като такава, трилогия. И трите романа проследяват истории в кръговрат - започвайки от настоящето, завръщайки се назад към началото, за да извървят отново пътя през миналото до сегашния момент, неизбежно създаден от това минало и вибриращ със заложеното от него по пътя ни. И трите романа проследяват устояваща на времето и обстоятелствата любов, която трае и бележи цялия живот на героите. И трите романа следват гледните точки на възрастни мъже, които си спомнят тази насъщна за тях обич, докато ние ставаме свидетели на тяхното израстване и остаряване. И трите романа ни пренасят в различни точки на Средиземноморието - Франция, Италия, а сега и Португалия.&lt;/p&gt;

&lt;p&gt;==&lt;/p&gt;

&lt;p&gt;Докато четях “Сън”, не си водех никакви записки. Сега си давам сметка, че това става с проза, в която сюжетът е централен - бързах да разбера какво и дали ще се случи, да проследя криволичещите стъпки в живота на протагонистите, да съпреживея чувствата, които ги водят, ориентират или заблуждават. Затова и няма да разкривам “за какво се разказва” книгата. Няма съмнение обаче, че сюжетът е граден с овладяна постъпателност, с вещо изграждане на сцените, буквално “по учебник”, с умерени прескачания във времето, които да дадат нужния контекст, с интересна смяна на разказваческите гледни точки между първо и трето лице, за да надникнем към събитията и откъм други героите.&lt;/p&gt;

&lt;p&gt;==&lt;/p&gt;

&lt;p&gt;И тук, както и в предишните романи, диалозите съставят голяма част от повествованието, заместват наратива, успявайки да предадат и действието, и характера на героите. Те са с кратки, но ударни реплики, на места озвучаващи “нищоговоренето” на живата реч, на места звучащи афористично, понякога дори нетипично мъдро за възрастта на героите. Всъщност никой, струва ми се, все още не е споменал за способността на Камелия Кучер да предизвиква не само мечтателни, леко тъжни усмивки, но и истински смях - способността й да създава комично-симпатични образи единствено чрез речта, както е в случая с второстепенния герой Жорди.&lt;/p&gt;

&lt;p&gt;==&lt;/p&gt;

&lt;p&gt;Отношенията между Жоао и Белен - главните герои в този романс - са увиснали между земята и небето, защото в своята крехкост и чупливост, маскирана зад измамна твърдост, те са неспособни да изберат категорично мястото си. В този смисъл ми се струва, че това е роман за докосването в любовта, като контрапункт на сграбчването. Докосването, приближаването и отдръпването - танц, който се превръща в тяхна съдба, избрана донякъде и подсъзнателно, заради наследството на техните две семейства в характерите им. Както става често в романтичните романи, и тук имаме класов сблъсък - героите принадлежат на различни социални среди и това е част от конфликта, предопределящ пътя им. Тук искам да спомена и убедителния начин, по който Камелия е успяла да предаде атмосферата на Лисабон, с неговото рушащо се величие, с именията и улиците му, из които като че ли самата тя е живяла.&lt;/p&gt;

&lt;p&gt;==&lt;/p&gt;

&lt;p&gt;Но причина за съдбата на Жоао и Белен е и нежеланието и/или неспособността им да принизят бляна си до осъществена реалност - в която ще се наложи да вградят сянката на товара от своето минало и среда; ще се наложи да живеят с другия такива, каквито не биха искали да му се причинят. Този дългогодишен копнеж е красив, но и мъчителен за проследяване, и изисква търпение и широта на разбирането у читателя. Например по отношение на самотата - самотата не като наказание, а като убежище за онези, които се чувстват приютени до себе си и дори осъществени в нея. Ще остане ли читателят удовлетворен или не от избора на героите - трябва всеки да разбере за себе си.&lt;/p&gt;

&lt;p&gt;==&lt;/p&gt;

&lt;p&gt;Както отбелязва и друга появила се вече критична статия, Камелия Кучер е оптимист за човешката природа. В нейните романи човекът е изначално добър, а тази доброта бива предизвиквана преди всичко от външни обстоятелства или от наследството на средата, най-вече семейната, върху характерите. С изключение на няколко герои, които са сякаш изцяло лоши, всички останали са пластични, и ние ги възприемаме с емпатия, дори и в тяхната залутаност, упорство, инатливост, саморазрушителна гордост и честолюбие. Именно затова прошката - постигането и даването й - е една от централните теми във всички романи на писателката. Прошката не само като външен акт, но като акт на себепреодоляване и себепознание, като акт на приемане на несъвършенството на един - въпреки всичко - добър живот. В света на Камелия трагедиите са силни, но меки, те рушат, но някак облагородявайки. Простичко казано: животът си е живот и трябва да се живее именно така - с доверие в способността ни да преминем през него.&lt;/p&gt;

&lt;p&gt;==&lt;/p&gt;

&lt;p&gt;В заключение, “Сън” е красив роман със силно женско светоусещане - въпреки че и той като другите проследява гледната точка на мъж. В романите на Камелия мъжът е крехък зад честолюбието си, уязвим зад привидната си напереност, отдаден на нещо по-силно от живота му зад привидния му отказ от него, зад привидното примирение. В това не мога да не видя погледа на жена - на майка - съчувствен, топъл и всеопрощаващ. И ако на някого този свят, в който доброто е неизбежно, му се стори твърде “измислен”, твърде приказен, той може би няма нужда да избяга от истинския.&lt;/p&gt;
</description>
        <pubDate>Tue, 13 Oct 2020 00:00:00 +0000</pubDate>
        <link>/bookreviews/2020/10/13/11-22-%D1%81%D1%8A%D0%BD-%D0%BD%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BA%D1%83%D1%87%D0%B5%D1%80-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%87%D0%B8%D0%B5%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B5-%D0%B5-%D0%BD%D0%B8%D1%82%D0%BE-%D0%BD%D0%B0-%D0%BD%D0%B5%D0%B1%D0%B5%D1%82%D0%BE-%D0%BD%D0%B8%D1%82%D0%BE-%D0%BD%D0%B0-%D0%B7%D0%B5%D0%BC%D1%8F%D1%82%D0%B0.html</link>
        <guid isPermaLink="true">/bookreviews/2020/10/13/11-22-%D1%81%D1%8A%D0%BD-%D0%BD%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BA%D1%83%D1%87%D0%B5%D1%80-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%87%D0%B8%D0%B5%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B5-%D0%B5-%D0%BD%D0%B8%D1%82%D0%BE-%D0%BD%D0%B0-%D0%BD%D0%B5%D0%B1%D0%B5%D1%82%D0%BE-%D0%BD%D0%B8%D1%82%D0%BE-%D0%BD%D0%B0-%D0%B7%D0%B5%D0%BC%D1%8F%D1%82%D0%B0.html</guid>
        
        <category>Камелия Кучер</category>
        
        <category>Сън</category>
        
        <category>Хермес</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>&quot;Авиатор&quot; - въплътената памет за всичко онова, което историята не вписва</title>
        <description>&lt;p&gt;В забележителния “Кратък филм за любовта” на Кшищоф Кешловски има една покъртителна сцена: когато зрялата жена поглежда от бинокъла, с който опиталото да се самоубие момче я е наблюдавало с несподелената си любов, тя “вижда” там отсреща, в собствения си прозорец, себе си в един отминал вече момент, поправим единствено от въображението. Мислех си, че нещо подобно трябва да изпитва и героят на Евгений Водолазкин в “Авиатор” (изд. “Лист”, 2020, превод - Здравка Петрова), когато го отвеждат в насрещен на някогашния му апартамент, за да погледа оттам с бинокъл мястото, където за последно е бил щастлив.&lt;/p&gt;

&lt;p&gt;==&lt;/p&gt;

&lt;p&gt;Казват, че “Авиатор” не е “Лавър”, другия важен роман на Водолазкин, който по-рано тази година беше издаден на български от изд. “Панорама”, и все пак двете книги носят почерка на автора си, споделят неговия живописен, “филологически” език, специфичния му слог, ироничния му поглед, както и важните за него теми: времето, паметта, греха, наказанието, прошката, любовта…&lt;/p&gt;

&lt;p&gt;==&lt;/p&gt;

&lt;p&gt;Можем да търсим много натрапващи се съответствия: от писалите също много успешно за паметта Мария Степанова и Сергей Лебедев, чиито книги “Памет за Паметта” и “Предел на забравата” излязоха на български, през”Престъпление и наказание” на Достоевски заради сходството в едноименните теми, та чак до “Кучешко сърце” на Булгаков и дори Александър Беляев заради фантастичния елемент в романа. Водолазкин обаче е достатъчен сам за себе си и както сам признава, обича да си играе с жанровете: в “Авиатор” имаме и фантастика, която е само повод за един силно реалистичен роман, и детективска линия, повод за етико-философски размишления, и исторически роман, в който, както ще видим, разбирането за историята е съвсем различно.&lt;/p&gt;

&lt;p&gt;==&lt;/p&gt;

&lt;p&gt;В края на XX век - век, който според Водолазкин е един от най-наситените и важните за човечеството - протагонистът Инокентий Платонов се събужда в пълна амнезия, своеобразна табула раза, в болница по времето на управлението на Борис Елцин. Роден през 1900 година, Платонов би трябвало да е на 99, но всъщност е на около 30. Той се оказва размразен след експеримент, проведен през 30-те в един от първите съветски лагери - Соловецкия. Сега неговата задача е да си спомни миналото, записвайки го, да бъде - буквално - въплътената и възкресена памет за изгубеното време. В тази задача го съпровождат неговият лекуващ лекар Гайгер и внучката на неговата някогашна любима, която той (не)очаквано обиква.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;blockquote&gt;
  &lt;p&gt;&lt;em&gt;“Какво се случва, когато човек трябва да се приземи в друго освен своето определено историческо време?”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Този донякъде предвидим и експлоатиран литературен сюжет е разигран чудесно от Водолазкин в първата част на книгата, в която героят води свой дневник без дати, по дните от седмицата - като част от повторимото, кръгово време. Втората част е решена по-различно и осезаемо губи от интензитета на първата: в нея думата е дадена и на тримата герои, които водят свои дневници - записки, които накрая Водолазкин спира да маркира с авторство и дни, сливайки гласовете на тези представители на три различни поколения, които звучат подозрително еднакво, без собствен откроим глас. Отчитам това формално превръщане на второстепенните герои в главни за грешка, като образът на младата невеста Настя е особено неубедителен и двуизмерен.&lt;/p&gt;

&lt;p&gt;==&lt;/p&gt;

&lt;p&gt;Също като в “Лавър”, и в “Авиатор” Водолазкин проблематизира особеното си разбиране за времето и историята, определяйки рая като място, в което време и събития вече не съществуват. Платонов твърди, че мисли неисторически: той вижда вижда човека не като заложник на великите исторически събития, а тъкмо обратното - те са следствие на вътрешната нагласа и готовност на човека. “У всеки човек има гадост. Когато твоята гадост влезе в резонанс с гадостта на другите, започват революции, войни, фашизъм, комунизъм…”, пише Водолазкин.&lt;/p&gt;

&lt;p&gt;==&lt;/p&gt;

&lt;p&gt;Какво изобщо е събитие? Съвсем не само онова, което е избрано за вписване в учебниците. Герой-журналист в романа недоволства, че се опитва да насочи превърналият се в медийна сензация Платонов към исторически теми, докато той все му говори за звуци и миризми. Именно тях обаче - сетивните и чувствени усещания, цветовете, периферния фон на живота - търси в паметта си героят. За историята, литературата, изкуството ние имаме различни виждания, но именно онези крехки, неуловими неща от хода на съществуващото са обединяващата ни памет. И именно тях няма кой да запише, да съхрани. (Тук няма как да не се сетя отново за Мария Степанова и “Памет за Паметта”). Паметта е клошар, който твори. Спомените отразяват живота избирателно и това ги сближава с изкуството.&lt;/p&gt;

&lt;p&gt;==&lt;/p&gt;

&lt;p&gt;Помолен да описва спомените си, Платонов заявява: “Мен ме интересува най-дребното ежедневие, онова, което изглежда на съвременниците като разбиращо се от само себе си и не заслужава внимание. То придружава всички събития, а после изчезва, неописано от никого – сякаш всичко се е случвало във вакуум”.&lt;/p&gt;

&lt;p&gt;==&lt;/p&gt;

&lt;p&gt;Затова и, колкото и странно да звучи, той твърди, че не побоите в лагера (появил се на мястото на един от най-богатите манастири!) са го формирали, а съвсем други неща: цвърченето на щурец в Сиверская, мирисът на заврелия самовар, прозвънването на гирляндите от въздушното течение, тропотът на дървени обуща по улицата… В историята, както я разбира Платонов, това СА събития, както е всичко, което се случва на този свят.&lt;/p&gt;

&lt;p&gt;==&lt;/p&gt;

&lt;p&gt;В този смисъл Гайгер неслучайно нарича “животописец” пациента си, който се оказва художник. “Трябва да се разпореждате с целия формат, в него да уредите света”, е казвал някога учителят му по рисуване. Водолазкин успява чрез погледа на героя си да скицира с неочаквана плътност няколко епохи: и предреволюционната, и съветската, и демократичната. Щриховайки уж небрежно и на едро големите събития, той запълва контурите им с много по-важното: онова, което не може да се предаде, което знаят само присъствалите в него. Писателят успява едновременно да внуши нежността и копнежа, които героят му изпитва към своя изгубен златен, младенчески, предреволюционен свят, и да вмъкне достатъчно красноречиви критики към днешния заварен свят: с пошлостта на медиите му, предлагащи своите песни и пляски на една наново послушна и безкритична маса, упоена от забавленията, крясъците и риалитата; с втория начин, по който всичко трябва да се заплати, за да се получи; с първенющината на новобогаташите и новополитиците. А нима това не е достатъчно за съветския период: “Изведнъж проумях напълно ясно, че за някакви си няколко години е изчезнало разбирането за право и не-право. За високо и ниско, за светлина и мрак, за човешко и зверско.” Или потресът му да види и невъзможността да си обясни кадрите със смееща се комсомолка, докато са се случвали ужасите в лагерите.&lt;/p&gt;

&lt;p&gt;==&lt;/p&gt;

&lt;p&gt;Човекът неизбежно принадлежи на своето време: “В тогавашния свят ние бяхме различни, чужди помежду си, често врагове, но като погледна сега – излиза, че с нещо и близки. Имахме общо време, а това, както се оказва, е страшно много. То ни свързваше.” Въпреки това, поради начина, по който разбира историята, Платонов е способен да прозре и времето, в което е бил замразен, да си представи като спомнено неизживяното пряко.&lt;/p&gt;

&lt;p&gt;==&lt;/p&gt;

&lt;p&gt;Една от централните теми в романа е тази за прегрешението/престъплението и наказанието. Платонов стига дори дотам да твърди, че няма наказание без да има все пак някакво провинение - логика (всъщност доста православно християнска), която абсурдно го сближава с тази зад създаването на лагерите. Но Платонов наистина се оказва носител на вина, която тук няма да разкривам, за да не отнемам от читателското преживяване. Вина, която би могла да е и справедливост. А справедливостта, според Платонов, е по-низша от милостта, а тя пък - от любовта. Да, Достоевски диша в тези размишления на героя, който с времето започва да гледа на Зарецки (мъжа, който ей така нарочно, незнайно защо, без причина, става повод за нещастието на Платонов и на всички, които той обича) със съчувствие, дори с разбиране, с някаква тъжна жал. Започва да го вижда като трагична фигура, една от всички онези, чиито сърца и нравствени вътрешности са резонирали, за да донесат ужаса на 20 век. Най-важното откритие, което Платонов прави в лагера, е, че човекът се превръща в животно невероятно бързо.&lt;/p&gt;

&lt;p&gt;==&lt;/p&gt;

&lt;p&gt;Справедливостта в романа е материализирана в символа на семейната статуетка на Темида, чиито везни по невнимание - и отново символично - авторът счупва като дете. Тази статуя е свързана и с началото на неговия път в рисуването, и с най-голямото престъпление в живота му.( “На моята Темида й бе останал само мечът.”) Другият жалон в книгата - нещо като мадленката на Пруст - е книгата “Робинзон Крузо”, която баба му му е чела в детството и от която тръгват не само спомените му, но и алегорията, която приравнява дела на Робинзон, озовал се на безлюден остров, с този на Платонов, озовал в друго време.&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Онези, които бяха създали соловецкия ад, бяха лишили хората от човешкото, а Робинзон, обратното – бе очовечил заобикалящата го природа, бе направил от нея свое продължение. Те бяха разрушавали всеки спомен за цивилизацията, а той бе създавал цивилизация. По спомени”, пише Водолазкин.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Краят на книгата оставя героя между небето и земята, точно както авиаторите, които и метафорично притежават онзи достатъчно широк поглед отгоре, за да опишат “предмети, усещания”. Неслучайно участниците в експеримента по замразяването са били наричани “лазари” - подобно на евангелския Лазар, който също е останал някак между небето и земята и никога не е бил питан дали желае своето възкресяване. Но се е върнал с погледа към онзи друг свят, след който никога не се е усмихвал.&lt;/p&gt;
</description>
        <pubDate>Mon, 12 Oct 2020 00:00:00 +0000</pubDate>
        <link>/bookreviews/2020/10/12/08-22-%D0%B0%D0%B2%D0%B8%D0%B0%D1%82%D0%BE%D1%80-%D0%B2%D1%8A%D0%BF%D0%BB%D1%8A%D1%82%D0%B5%D0%BD%D0%B0%D1%82%D0%B0-%D0%BF%D0%B0%D0%BC%D0%B5%D1%82-%D0%B7%D0%B0-%D0%B2%D1%81%D0%B8%D1%87%D0%BA%D0%BE-%D0%BE%D0%BD%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B5-%D0%B2%D0%BF%D0%B8%D1%81%D0%B2%D0%B0.html</link>
        <guid isPermaLink="true">/bookreviews/2020/10/12/08-22-%D0%B0%D0%B2%D0%B8%D0%B0%D1%82%D0%BE%D1%80-%D0%B2%D1%8A%D0%BF%D0%BB%D1%8A%D1%82%D0%B5%D0%BD%D0%B0%D1%82%D0%B0-%D0%BF%D0%B0%D0%BC%D0%B5%D1%82-%D0%B7%D0%B0-%D0%B2%D1%81%D0%B8%D1%87%D0%BA%D0%BE-%D0%BE%D0%BD%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B5-%D0%B2%D0%BF%D0%B8%D1%81%D0%B2%D0%B0.html</guid>
        
        <category>Авиатор</category>
        
        <category>Евгений Водолазкин</category>
        
        <category>Лист</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Дългоочакваният трети роман на Камелия Кучер - &quot;Сън&quot;, излиза на 13 октомври</title>
        <description>&lt;p&gt;На 13 октомври излиза дългоочакваният трети роман от Камелия Кучер - “Сън” (изд. Хермес, 2020). Книгата ни пренася в Лисабон и проследява една вълнуваща история за сложните семейни отношения, за тежестта на миналото, за последствията от изборите, които правим, и следата, която те оставят в нашия живот и този на другите.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Лисабон, 1978 г.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;След загубата на майка им Жоао, Алешандре и Илва се учат да живеят с пустотата, която остава след нея. Пустота, която баща им - Фернао, не може да запълни. Алешандре, наследил музикалния талант на майка си, получава шанс за стипендия в престижно училище. Въпреки несъгласието на баща си. Същия ден Жоао среща Белен, която живее във великолепно имение, пазещо тайната на фамилното богатство. Погълнат от магичната аура и гласа на момичето, в което се влюбва, Жоао поема по пътя, който ще бележи съдбата му. Въпреки несъгласието на баща си.&lt;/p&gt;

&lt;p&gt;==&lt;/p&gt;

&lt;p&gt;В града, където се долавя шепотът на къщите и вълните на океана, историите на три семейства се преплитат на фона на диктатурата на Салазар, Революцията на карамфилите и фадото, чрез което говорят изтерзаните души.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Лисабон, 2019 г.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Жоао Торга, успешен предприемач, купува имението, някога символ на притегателната сила на Белен и на обожанието му към нея. Връщайки се в началото на своя път, Жоао опитва да се помири със спечеленото и изгубеното. Да се научи да приема изборите на Алешандре и Илва, сблъсъците с непреклонния характер на баща си, присъствието на Белен.&lt;/p&gt;

&lt;p&gt;==&lt;/p&gt;

&lt;p&gt;Имението, покрито с бръшлян, спи сто години сън, от който Жоао цял живот се опитва да събуди любовта на живота си. И да прогони призраците от миналото.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вечерите у дома са тихи. Измина година и половина, откакто мама почина, а ми се струва като цяла вечност – мъчителна и лепкава вечност. Може би така изглежда преддверието на ада: нежелана, омаломощаваща и самотна вечност.&lt;/p&gt;

&lt;p&gt;==&lt;/p&gt;

&lt;p&gt;Не сме в преддверието на ада, у дома сме, на масата, четиримата. Мълчим. Най-често говори Илва, но днес и тя е безмълвна. Отегчено рови с вилицата в чинията, сигурно си спомня гозбите на мама – простички, но вкусни, приготвени майсторски и с любов. А може би не мисли за нищо, защото някои хора притежават тази способност – да оставят мислите си да текат като ручей след обилен дъжд, без да приемат форма, без да болят. Косата й отскоро е къса. Подстригахме я, след като осемнайсет месеца татко неуспешно опитваше да се научи да сплита непослушните й кичури. Струва ми се, че по-непослушни бяха ръцете му – пръстите, които потреперваха нервно, защото не успяваха да сплетат &lt;em&gt;проклетите плитки.&lt;/em&gt; Никога не се получаваха като онези, които сплиташе мама, и този факт го дразнеше, напомняше му за неспособността му да запълни поне малко нейната липса, поне да се справи с косата на дъщеря си, &lt;em&gt;да му се не види&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;Подстригахме я у дома една събота. С кухненската ножица, която мама използваше за разполовяване на пилета. Дългите й кичури падаха по пода, извити като змиорки. Неприятна гледка беше, въпреки че Илва не изглеждаше тъжна, а по-скоро облекчена. Вероятно и на нея й бе омръзнало всяка сутрин да търпи неуспешните опити на татко. Навярно непохватните плитки и на нея напомняха с мрачна настойчивост за липсата на мама и нежните й пръсти, които умееха всичко. Вълшебни ръце, излъчващи светлина, която сутрин огряваше кухнята по-силно от слънчевите лъчи. Аурата й съживяваше фреските по стените – някога някой ги е нарисувал по подобие на делфтски порцелан, синьо-бели арабески, които обхождат стените на цялото жилище, всъщност на всички жилища в сградата. Бялата боя в горната половина на стените пада на люспи, оголвайки сивотата, която е била отредена да крие, но фреските в долната част остават непокътнати и ярки. С вид на току-що нарисувани, контрастират със сивите петна над тях и с изнемогата на дървения под, изкривен от натиска на времето. Оскъдната ни мебел, грохналите гардероби и стенещите двукрили врати с груба, грапава повърхност на местата, където лакът е заличен – всичко това изглежда нелепо, обградено от тези тъй жизнерадостни синьо-бели цветя. А може би фреските изглеждат нелепо в този съсухрен дом, сляп за радостта им. Скрил разкоша им от света отвън.&lt;/p&gt;

&lt;p&gt;==&lt;/p&gt;

&lt;p&gt;На масата сме четиримата, мълчим. Попивам цветята с очи и се чудя как ли са изглеждали, когато домът е бил нов, обитаван от хора с усет към красотата. Навярно тогава помещенията са били светли, огрени от слънцето, което сега отказва да надникне тук, като че ли отблъснато от занемареността.&lt;/p&gt;

&lt;p&gt;==&lt;/p&gt;

&lt;p&gt;- Много е вкусно, татко – казва Илва. Лъже. Все още не е доближила вилицата до устните си.&lt;/p&gt;

&lt;p&gt;==&lt;/p&gt;

&lt;p&gt;- Радвам се.&lt;/p&gt;

&lt;p&gt;==&lt;/p&gt;

&lt;p&gt;Татко се радва с вкаменено лице. Фреските зад гърба му отчаяно искат да оживеят, но вълшебната аура на мама я няма. Като че ли и ние сме застинали рисунки върху стена. Дали присъствието на мама не съживяваше и нас?&lt;/p&gt;
</description>
        <pubDate>Fri, 09 Oct 2020 00:00:00 +0000</pubDate>
        <link>/newbooks/2020/10/09/18-55-%D0%B4%D1%8A%D0%BB%D0%B3%D0%BE%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82-%D1%82%D1%80%D0%B5%D1%82%D0%B8-%D1%80%D0%BE%D0%BC%D0%B0%D0%BD-%D0%BD%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BA%D1%83%D1%87%D0%B5%D1%80-%D1%81%D1%8A%D0%BD-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-13-%D0%BE%D0%BA%D1%82%D0%BE%D0%BC%D0%B2%D1%80%D0%B8.html</link>
        <guid isPermaLink="true">/newbooks/2020/10/09/18-55-%D0%B4%D1%8A%D0%BB%D0%B3%D0%BE%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82-%D1%82%D1%80%D0%B5%D1%82%D0%B8-%D1%80%D0%BE%D0%BC%D0%B0%D0%BD-%D0%BD%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BA%D1%83%D1%87%D0%B5%D1%80-%D1%81%D1%8A%D0%BD-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-13-%D0%BE%D0%BA%D1%82%D0%BE%D0%BC%D0%B2%D1%80%D0%B8.html</guid>
        
        <category>Камелия Кучер</category>
        
        <category>Сън</category>
        
        <category>Хермес</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>За &quot;Звуци и други истории&quot; - през деликатните ни сетива до невъобразимата тежест в паметта ни</title>
        <description>&lt;p&gt;Тази статия няма как да добави повече към атестацията, която представлява самото име на Владимир Набоков. Появата на сборник с негови разкази на български отдавна трябваше да се случи, а добрата новина е, че “Звуци и други истории” е само първият том от поредица, като се очаква и следващ - “Красавица и други истории”. Издателството е “Колибри”, а преводачът, захванал се с тази изключително трудна и взискателна задача, която може да изплаши всеки професионалист, е Мария Хаджиева.&lt;/p&gt;

&lt;p&gt;==&lt;/p&gt;

&lt;p&gt;Първият том съдържа писани на руски разкази от 20-те и 30-те години на ХХ век, които ни отвеждат както в изгубената предреволюционна Русия в &lt;strong&gt;болезнено-нежно-носталгичните спомени на Набоков&lt;/strong&gt;, така и в Париж, Швейцария, Англия и разбира се Берлин, в който писателят прекарва голяма част от споменатите години като имигрант, преди да се пресели в Америка.&lt;/p&gt;

&lt;p&gt;==&lt;/p&gt;

&lt;p&gt;В послеслов към сборника българските издатели дават и бележка за това как са били подбрани разказите за това издание и кои са тематичните нишки, които ги свързват, както и кратка сводка за всяка една история. &lt;strong&gt;Сред тях са абсолютни шедьоври като „Адмиралтейската игла“&lt;/strong&gt;, сравнително кратък разказ, в който геният на Набоков успява да разкаже за необратимия преход между два коренно различни свята – на царска в съветска Русия, и то с поразително бегли щрихи за новия ред (престрелките, насилието, режима на тока, настъпващата мизерия), затворени в сякаш случайно вмъкнати фрази, да възкреси една приключила любовна история и да постави въпросите за тъканта на паметта и сложната връзка между действителността и изкуството, между прототипите и литературните образи.&lt;/p&gt;

&lt;p&gt;==&lt;/p&gt;

&lt;p&gt;Това са все &lt;strong&gt;теми, които малко или много присъстват в повечето му текстов&lt;/strong&gt;е, но нека не забравяме и тези за съдбата и случайността („Катастрофа“, „Случайност“), за носталгията по родината и младостта („Писмо до Русия“, „Великденски дъжд“), за писането („Пътникът“, „Василий Шишков“), за сложната и някак устойчива ефимерност на любовта („Музика“, „Звуци“), за дълбините на човешкото страдание („Завръщането на Чорб“, „Картофеният Елф“, „Рождество“), за крехкостта на щастието („Облак, езеро, кула“), за насилието и тиранията („Изтребване на тираните“). Неизбежно в разказите присъстват и забележителните познания на писателя за класическата музика („Музика“, „Бахман“), доживотната му страст по пеперудите („Пилграм“, „Рождество“) и картините на живения от него в детайли Берлин („Пътеводител за Берлин“).&lt;/p&gt;

&lt;p&gt;==&lt;/p&gt;

&lt;p&gt;Тези теми, разбира се, преливат една в друга в различните разкази – разкази многопластови, с огромна акустика, белязани от неизбежния Набоков глас, чиито съвършени, изкусни, самобитни тропи и майсторски слог проникват дори и в гласовете на уж различните му герои, издавайки онзи, който стои зад тях. &lt;strong&gt;Набоков е несъмнен словесен фокусник, ненадминат в пластичните човешки и природни натюрморти&lt;/strong&gt;, които създава благодарение на вниманието си към детайлите, към уж незабележимото и несъщественото, към онова, което преминава през деликатните ни сетива, но затова пък често се настанява с огромна тежест в паметта ни (“Не е ли всеки писател тъкмо човек, който се вълнува от дреболии?”); образите у писателя навързваме сами по зададените от него белези, като в онази детска игра, в която свързвайки точките, получаваме фигурка. Женските са особено порцеланово-крехки и изящни, направени от светлосенки и движения на китки, лакти и шии. В много от тях има и нещо инфантилно, някакъв стрък Лолита. Набоков е и игрив в начина, по който преобръща читателските очаквания и предизвиква нагласите ни (в „Звуци“, „Пътникът“). Реминисценцията е основен похват в повечето от текстовете – сегашното действие много често е минимално, но нишките му са споени с носталгичен поглед назад.&lt;/p&gt;

&lt;p&gt;==&lt;/p&gt;

&lt;p&gt;В тази връзка обаче ми се иска да разкажа за една моя спонтанна инициатива, докато четях книгата, един експеримент, който, надявам се, дори самият Набоков би оценил. Подбрах някои от най-особените и оригиналните му словосъчетания и ги &lt;strong&gt;публикувах в една от качествените читателски групи във Фейсбук&lt;/strong&gt;, без да разкривам автора им, с въпроса как звучат на читателите, сред които има и много автори, преводачи и представители на издателства. Много от оценките, преди да разкрия загадката, бяха негативни: присмех, изумление, определения като „маниерни и безумни“, „безсмислени“, „противни“, „претенциозни“, „смислово нелепи“, включително и категоричното „литературна чалга“. След пояснението на кого са се появиха очаквано смущение и съмнения към превода, както и оправдания, че липсва контекст.&lt;/p&gt;

&lt;p&gt;==&lt;/p&gt;

&lt;p&gt;Действително, в контекста на Набоков, изплетен като сребристите нишки на паяжина, всеки избор на думи, дори и най-пищният и шармантният, звучи филологически прецизно и с пълнота на смисъла, от която няма какво да се отнеме. Замислих се обаче колко са заклетите почитатели на Набоков, които веднага биха разпознали стила му, и каква е всъщност перцепцията на творчеството му у нас, но най-вече и за това, че според мнозина &lt;strong&gt;подобни фрази биха били приемливи в преводен, но не и в български текст&lt;/strong&gt;. Замислих се за това важно ли да знаем кой говори, влияе ли това на оценката и читателското ни преживяване и защо оригиналността у Набоков е гениална, но същата в български текст би била подложена на редакторска санкция заради своята „абсурдна маниерност“. Това обаче е тема за друга дискусия.&lt;/p&gt;

&lt;p&gt;==&lt;/p&gt;

&lt;p&gt;Да споменем още веднъж само някои от разказите в сборника. В &lt;strong&gt;„Изтребване на тираните“&lt;/strong&gt; Набоков създава изключителен събирателен образ на един диктатор, който по думите му може да бъде и Ленин, и Сталин, и Хитлер, като описва механизмите, по които светът, който човек създава, приема формата на злото у него, особено когато приемаш добротата за обикновена даденост. Писателят описва възхода на тиранина и налагането на волята му (дори законът в държавата приема формата на неговото тяло, походката и жестовете му) като тържество на бездарността, възможно поради угодничеството и малодушието на поданиците му. Той говори не просто за „слаб разтвор на злото, какъвто може да се намери у всекиго, а зло със страшна сила, чиста проба, огромен съд, пълен догоре и запечатан“. Единственото оръжие е неочаквано.&lt;/p&gt;

&lt;p&gt;\
В &lt;strong&gt;„Звуци“&lt;/strong&gt; Набоков ни изненадва с развръзката на един любовен роман между млад мъж и омъжена жена, след като преди това, чрез изграждането на образите им, ни е подвел да направим прибързано морално заключение за природата на чувствата у всеки и за неговия характер. Изумително фин е начинът, по който тези чувства се отразяват като в обърнато огледало, когато писателят ги дублира в несподелената любов на един леко нелеп възрастен учител към героинята. Разказ за сладостта да загубиш любовта… и да очакваш следващата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Завръщането на Чорб“&lt;/strong&gt; е един от най-известните разкази на Набоков. Чорб, внезапен вдовец, който трябва да съобщи новината за починалата си съпруга на родителите й, предприема „мъчително и сладко изпитание“ – да се завърне към спомените им, като по този начин ги идеализира, направи съвършен образа й и освободи тягата на болезнената памет. В играта на образи, всеки от които има значение, красивото се преплита с тленното и грозното, щастливото с мизерното, невинното и детското с откровено сексуалното, за да създаде един потъващ пясък от спомени, в които истината е може би въображение и заблуда в неустойчивия, ненадежден разказ.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Оставям ви е един цитат от „Пътеводител за Берлин”&lt;/strong&gt;:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;„Мисля си, че в това е смисълът на писателското творчество: да изобразяваш обикновените неща така, както те ще се отразят в умилните огледала на бъдните времена, да намираш в тях онази благоуханна нежност, която ще усетят само нашите потомци в далечните дни, когато всяка дреболия от нашия бит ще стане сама по себе си прекрасна и празнична – в ония дни, когато човек, навлякъл най-простичкото днешно сако, вече ще е костюмиран за изискан маскарад“.&lt;/p&gt;
&lt;/blockquote&gt;
</description>
        <pubDate>Thu, 08 Oct 2020 00:00:00 +0000</pubDate>
        <link>/bookreviews/2020/10/08/10-46-%D0%B7%D0%B0-%D0%B7%D0%B2%D1%83%D1%86%D0%B8-%D0%B8-%D0%B4%D1%80%D1%83%D0%B3%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%BF%D1%80%D0%B5%D0%B7-%D0%B4%D0%B5%D0%BB%D0%B8%D0%BA%D0%B0%D1%82%D0%BD%D0%B8%D1%82%D0%B5-%D0%BD%D0%B8-%D1%81%D0%B5%D1%82%D0%B8%D0%B2%D0%B0-%D0%B4%D0%BE-%D0%BD%D0%B5%D0%B2%D1%8A%D0%BE%D0%B1%D1%80%D0%B0%D0%B7%D0%B8%D0%BC%D0%B0%D1%82%D0%B0-%D1%82%D0%B5%D0%B6%D0%B5%D1%81%D1%82-%D0%B2-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B8.html</link>
        <guid isPermaLink="true">/bookreviews/2020/10/08/10-46-%D0%B7%D0%B0-%D0%B7%D0%B2%D1%83%D1%86%D0%B8-%D0%B8-%D0%B4%D1%80%D1%83%D0%B3%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%BF%D1%80%D0%B5%D0%B7-%D0%B4%D0%B5%D0%BB%D0%B8%D0%BA%D0%B0%D1%82%D0%BD%D0%B8%D1%82%D0%B5-%D0%BD%D0%B8-%D1%81%D0%B5%D1%82%D0%B8%D0%B2%D0%B0-%D0%B4%D0%BE-%D0%BD%D0%B5%D0%B2%D1%8A%D0%BE%D0%B1%D1%80%D0%B0%D0%B7%D0%B8%D0%BC%D0%B0%D1%82%D0%B0-%D1%82%D0%B5%D0%B6%D0%B5%D1%81%D1%82-%D0%B2-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B8.html</guid>
        
        <category>Владимир Набоков</category>
        
        <category>Звуци и други истории</category>
        
        <category>Колибри</category>
        
        <category>разкази</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Ирина Папанчева: Вярвам в емпатията на всяка жена със силата и смелостта да дочете романа ми</title>
        <description>&lt;p&gt;&lt;em&gt;Снимка: Димо Димов&lt;/em&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;&lt;strong&gt;Историята в “Добре дошъл, Натан!”, твоята лична история, която разказва за загубата на дете, би могла да остане в дневника ти. Кога и преди всичко защо дойде осъзнаването, че трябва да я споделиш? За кого според теб е най-важно да се срещне с този текст в литературното му битие - за самата теб, за другите майки, преживели същото, за близките на тези жени?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Наистина, започнах да пиша този текст за себе си. За да изкарам и изчистя болката от загубата на сина ми Натан, който беше мъртвороден в края на шестия месец от бременността ми. По-късно, с възстановяването ми и с наближаването на годишнината от отпътуването му, реших да го завърша, да го публикувам в негова памет и да го споделя с близкото си обкръжение. Окуражена от бившата ми учителка по литература и литературен критик Добрина Топалова и писателите Христо Карастоянов и Димил Стоилов, му дадох публичност.&lt;/p&gt;

&lt;p&gt;==&lt;/p&gt;

&lt;p&gt;На първо място появата на този текст беше важна за мен – за да изгради памет за Натан в този свят, който той така и не видя. Вярвам, че книгата би помогнала на други родители, които са преживели подобна загуба, но освен това мисля, че е универсална и всеки читател, който се осмели да посегне към нея и да я дочете, би открил в нея нещо за себе си. Защото историята и преживяванията, които отразява, са общочовешки.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вярваш ли в емпатичната способност на всяка жена, независимо раждала или не, да си представи тази болка и да я съпреживее?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вярвам в емпатията на всяка жена, която би имала силата и смелостта да дочете този кратичък, но явно, нелек текст. За съжаление, в наши дни сме твърде предпазливи по отношение на чувствата си и, вероятно, много жени няма да посегнат към него, за да не се разстроят. Мисля, че това пазене да не ни заболи за някого, е твърде жалко, защото то е и индикация за духа на времето.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“В огледалото вместо себе си виждах загубата”. Има ли давност за този образ? Промени ли се от времето на загубата досега това отражение?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Тогава това беше съвсем буквално. В първите седмици след отпътуването на Натан, все още имах корем и стойка на бременна жена, които огледалото безмилостно ми показваше. С възстановяваното ми, този образ избледня. Сега виждам себе си – жена с пълнокръвен живот, който включва и тази загуба, но не се редуцира до нея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Терепевтката в историята ти казва, че душите на мъртвородените бебета избират жени, които могат да понесат загубата. Това е и много християнско виждане. Вярваш ли наистина, че Бог никога не би ни дал повече, отколкото можем да понесем? Или това е ретроспективен поглед, тъй като в агонията на преживяването ние като че ли винаги си мислим, че преживяваме нещо непоносимо, непосилно за нас.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В първите дни не можех да си представя как ще продължа, не виждах живота си от онзи момент нататък. Пет седмици по-късно пътувах сама до Прага и се върнах на работа в пълна мобилизация. През тези седмици моето изцеление се беше случило, но аз бях работила за него, както и бях потърсила и получила подкрепа от близките ми хора и от професионалисти. Терапията беше от първостепенно значение в този процес. Когато терапевтът ми каза това, то звучеше абстрактно, нещо като пожелание, което плахо се надяваш да се осъществи, но не виждаш как. Когато се възстанових, поне на повърхността, толкова бързо, то вече беше факт. Т.е., да, вярвам, че Бог ни дава толкова колкото можем да понесем, стига да поискаме да го понесем и да се потрудим за понасянето му. И – най-вече – да имаме вяра и смирение.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Мисля си обаче и за жените, които са имали шанса да станат майки. Мисля си за неудобството, болката и дори вината, които може би изпитват да са с децата си в компанията на жени, изгубили своите деца. Какво би казала на тях?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ако отсрещната страна не провокира подобни чувства с поведението си, отговорността за тях е изцяло на тези майки. Те трябва да работят за преодоляването им – неслучилата се майка има достатъчно за понасяне и интегриране в психиката си, за да се грижи и за тяхното неудобство.&lt;/p&gt;

&lt;p&gt;==&lt;/p&gt;

&lt;p&gt;С моя колежка забременяхме почти едновременно. Моята бременност приключи, нейната продължи. Когато дойде да ни види с детето си и останахме насаме, ми каза, че се чувства малко неловко заради моята загуба. Отговорих й, че не е нужно – на света всеки ден се раждат деца и това е прекрасно.&lt;/p&gt;

&lt;p&gt;==&lt;/p&gt;

&lt;p&gt;Когато има такива чувства е добре те да бъдат деликатно споделени, но не непременно. Особено, ако е минало време, не е нужно да се напомня за загубата. Иска се доверие в капацитета за справяне и добронамереността на преживелите я.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Искам да си поговорим и за ролята на мъжа във всичко това. Мисля, че дори съществуват подобни статистики, според които много често след подобна загуба двойките се разделят. Двойката в романа част от такава статистика ли е или обяснението е друго? Как, в няколко изречения, би разказала и обяснила начина, по който героят, наречен Крис, е преживял всъщност трагедията, отвъд видимостта на поведението му?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;След подобна загуба някои двойки се разделят, други стават по-близки. Кое от двете ще се случи зависи от състоянието и свързаността на двойката преди това преживяване. В книгата съм описала реакции на бащата на Натан, които говорят за неговите чувства и справяне със загубата. Останалото е въпрос на интерпретация на читателите.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Говориш много за знаците по пътя си, предупредителните сигнали на съдбата. Допускаш ли, че това може би е приписване на смисъл впоследствие, постфактум, или наистина вярваш в тях? Какво е значението на знаците в живота ти?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Всички получаваме знаци в живота си – за предстоящото, за състоянието на нещата в една или друга сфера. Въпросът е дали искаме да ги видим и да ги разчетем. А дори и да го направим, това не означава, че бихме могли да променим хода на събитията. Знаци за това, което се случи, бях получила – и чрез сънищата, и чрез ситуации, които описвам в книгата. Още в момента на случването им ги разпознах и изпитах силна тревога, но предпочетох да не се фиксирам върху тях. По-късно, когато се обърнах назад, пъзелът се беше подредил, но не защото аз бях подменила една или друга негова част. Той просто си беше там. Книгата показва това. Виждането на по-голямата картина помага – за приемането, за изцелението, за продължаването напред. Винаги съм нащрек за знаците по пътя си. Получавам ги и чрез писането, което за мен е силно интуитивен процес – често преживявам това, което пиша пост-фактум. Например, един от мотивите в романа ми „Тя, островът“ е загубата на дете. Обстоятелствата са много различни, но преживяването и преодоляването, до което героинята ми в края на краищата стига, са там. Описвайки ги, не съм предполагала, че и аз ще трябва да измина този път.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишеш и за медитацията и позитивното мислене. Вярваш ли, че можем да влияем на пътя си чрез начина, по който гледаме напред към него? Случайността или “онова, което е писано” го ръководят?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Вярвам, че нашите вярвания и енергия предизвикват събития в живота ни, че ние сами се вкарваме в определени схеми, които се повтарят отново и отново. Не можем да повлияем на всичко, което ни се случва обаче, има изпитания, през които трябва да минем. Но можем да влияем на отношението си към тях. От позитивното мислене като термин вече ми се повдига – твърде много се злоупотреби с него, твърде повърхностно зазвуча. Не можеш да кажеш на човек, изгубил дете, мисли позитивно. Но този човек може да измине своя собствен път към наместване на болката в душата и живота си – чрез религия, терапия, духовни практики – за да се свърже отново с радостта. Това е повече от мисъл. То е процес.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Разказваш историите и на други жени от рода си, загубили деца. Какво е усещането да станеш част от този “дискурс” на болката и загубата и да се наредиш до тях, близките?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Усещането е, че съм част от сюжета на семейната история – и по тази линия – и че това има своята вътрешна логика, дори да не я разбирам и разчитам докрай. Една нова и различна свързаност с жените в рода ми.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В книгата ти като че ли няма нито една излишна дума. Разкажи ми доколко и каква беше намесата и съветите на твоята редакторка Добрина Топалова?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Както споменах по-рано, Добрина Топалова ми даде тласък да довърша този текст и настоя да й го пратя, когато съм готова. Посъветва ме малко да го стегна. Така, по мое усмотрение, отпаднаха една-две сцени. След втория прочит каза, че е готов. Като изключа съвета на Христо Карастоянов да сменя една-две думи и коректорската работа на Васил Койнарев, текстът стигна до печат във вида, в който съм го написала. Единствената ми книга, от която имам само един файл. От всички други, пазя около десетина, преди последният вариант да види бял свят.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво е мястото на тази книга в творчеството ти – автор си на детска книжка, повест, още три романа и разкази?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Това е най-личната ми книга, най-автобиографичната. Книга, която сама определих като литературен акт за раждане. Книга, даваща на Натан живота, който той не можа да има чрез литературното битие и наратива за краткото ни време заедно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво да очакваме от теб след „Добре дошъл, Натан!“?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Още преди да напиша тази книга, работех по ръкописа на роман за Брюксел. Brussels Naked е вече завършен и минал няколко редакции, включително от англоезичен поет. Това е първият ми роман на английски. Глава от него беше публикувана в антология на писатели, живеещи в Брюксел. Друга глава излезе в иранската антология с творби на съвременни български автори, същата скоро ще се появи в списание „Страница“ в мой превод на български. Току що получих много положителна обратна връзка за романа от британския писател Ян Синклеър (Iain Sinlcear), който нашумя с поредицата си романи за Лондон. Но каква ще бъде съдбата му като цялостна творба и дали и как ще стигне до българския читател, предстои да се разбере. Междувременно продължавам да пиша на английски – имам няколко нови разказа и два по-дълги текста, които искат още доста работа.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Преди няколко дни участва в кръгла маса на тема „Има ли литературата емиграция?“, част от програмата на Втория фестивал на българската книга. Какво е да бъдеш български автор в Брюксел? Чувстваш ли се откъсната от българския литературен живот?&lt;/strong&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;Това, че живея в Брюксел обогати писането ми с теми, сюжети и гледни точки… и още един език - английския. Тук имам приятели и познати писатели от различни държави и континенти, с които обменяме ръкописи и мнения за тях. Как творци от други култури четат текстовете ми е важно за мен. Възползвам се и от възможността да присъствам на публични срещи със световни автори. Преди Ковид-19, в течение на три години, организирах ежемесечен културен салон в дома си, на който писатели и поети представяха творчеството си в интимна атмосфера, на чаша вино. Това ще продължи, когато пандемията отмине. Не съм била част от т. нар. литературна клика в България и докато бях там. Но имам приятелства с български автори, на които много държа. Литературните салони, панаири и четения ми се случиха в Белгия. Не се чувствам български автор в Брюксел. Чувствам се българка, европейка и автор, в индивидуалността и взаимосвързаността на тези понятия.&lt;/p&gt;
</description>
        <pubDate>Thu, 08 Oct 2020 00:00:00 +0000</pubDate>
        <link>/interviews/2020/10/08/10-31-%D0%B8%D1%80%D0%B8%D0%BD%D0%B0-%D0%BF%D0%B0%D0%BF%D0%B0%D0%BD%D1%87%D0%B5%D0%B2%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%BD%D0%BE%D0%B3%D0%BE-%D0%B6%D0%B5%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%B5%D0%B3%D0%BD%D0%B0%D1%82-%D0%BA%D1%8A%D0%BC-%D0%BA%D0%BD%D0%B8%D0%B3%D0%B0%D1%82%D0%B0-%D0%BC%D0%B8-%D0%B7%D0%B0-%D0%B4%D0%B0-%D0%BD%D0%B5-%D1%81%D0%B5-%D1%80%D0%B0%D0%B7%D1%81%D1%82%D1%80%D0%BE%D1%8F%D1%82.html</link>
        <guid isPermaLink="true">/interviews/2020/10/08/10-31-%D0%B8%D1%80%D0%B8%D0%BD%D0%B0-%D0%BF%D0%B0%D0%BF%D0%B0%D0%BD%D1%87%D0%B5%D0%B2%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%BD%D0%BE%D0%B3%D0%BE-%D0%B6%D0%B5%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%B5%D0%B3%D0%BD%D0%B0%D1%82-%D0%BA%D1%8A%D0%BC-%D0%BA%D0%BD%D0%B8%D0%B3%D0%B0%D1%82%D0%B0-%D0%BC%D0%B8-%D0%B7%D0%B0-%D0%B4%D0%B0-%D0%BD%D0%B5-%D1%81%D0%B5-%D1%80%D0%B0%D0%B7%D1%81%D1%82%D1%80%D0%BE%D1%8F%D1%82.html</guid>
        
        <category>Ирина Папанчева</category>
        
        <category>Добре дошъл Натан</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Добре дошъл, Натан!&quot; - книга за любовта към мъртвородените ни деца</title>
        <description>&lt;p&gt;Никога не ми е било по-трудно да мисля за един текст като за литература, въпреки абсолютните му литературни качества - затова и това няма да е стандартно ревю-анализ. Съзнанието, че четеш автобиографична изповед, в която измисленото е може би не повече от едно име, придава смазващо, смразяващо измерение на читателското преживяване.&lt;/p&gt;

&lt;p&gt;==&lt;/p&gt;

&lt;p&gt;Става дума за “Добре дошъл, Натан!” на Ирина Папанчева (FastPrintBooks-Пловдив, 2019), един разказ от първо лице за агонията да изгубиш дете, или по-точно да родиш дете, което е мъртво, което никога няма да проплаче, напускайки твоето обгърнало съществото му и обичащо го до себеразтваряне тяло. Тази агония е агонията на любовта.&lt;/p&gt;

&lt;p&gt;==&lt;/p&gt;

&lt;p&gt;“Добре дошъл, Натан!” е кратка книга - естествен контрапункт на болката от загубата, която трае дълго, дълго, може би завинаги, макар и да се трансформира, да потъва в дълбоките ти пластове, да позволява на света отново да се настани в теб. В нея - удивително - няма нито една излишна дума, стилът е лаконичен, изреченията кратки, речникът изчистен - всичко, което действително е скръбта. Тази книга няма как да е многословна - страданието не е бъбриво.&lt;/p&gt;

&lt;p&gt;==&lt;/p&gt;

&lt;p&gt;И въпреки че отново ще питам Ирина в интервюто си с нея за необходимостта тази разголващо лична история, история-личен дневник, да бъде споделена публично, тя вече е дала отговор в самия си текст:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;“Бяха ли ми нужни историите им? Изглежда, да. Някъде там, в дълбините на психиката ни, всички сме част от една и съща история, травмите ни се срещат и преплитат и споделянето им може да ни направи по-свързани, по-силни и справящи се. Вярвам в това. Беше ли по-малка болката ми след тези срещи? Не. Но беше по-интегрирана в колективното страдание на стотиците хиляди неслучили се майки. И в преодоляването им.”&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;“Добре дошъл, Натан!” е написана с доверие в емпатията между жените - независимо от статута им на майки. Тя е опит онова неизразимото, което ти се струва, че никой не може да разбере и изпита както го изпитваш ти, да бъде все пак споделено и обяснено на останалите, дори и на най-близките, чиято безпомощност в такива моменти е не по-малко покъртителна. Тя търси контекст, където монадите от самозатворена болка се държат ръка за ръка - например от кръвната връзка (Ирина разказва историята на другите жени в рода си, изгубили свои деца).&lt;/p&gt;

&lt;p&gt;==&lt;/p&gt;

&lt;p&gt;“Добре дошъл, Натан!” обаче не е само за жени. Тя трябва да бъде четена и от мъже. От мъжете в уравнението на загубата. А те често - както героят-партньор в историята - преживяват болката по свой собствен, недостъпен и враждебен начин. Неслучайно статистиката отделя такъв висок дял на двойките, които се разпадат след подобна трагедия, неуспели да приютят един друг в скръбта си.&lt;/p&gt;

&lt;p&gt;==&lt;/p&gt;

&lt;p&gt;Но въпреки неистовата болка, “Добре дошъл, Натан!” е преди всичко книга не толкова за нея, колкото най-вече за любовта към детето си, което макар и мъртвородено е завинаги съществуващо, най-малкото в сърцето на своята майка. Тя е книга за възможния му живот в представите и мечтите й, за връзката с него някъде там, на своята планета, с роза, и лисица, и звезда. Малък принц, за когото трябва да говорим, когото трябва да помним - не в миналото, а в бъдещето. “Добре дошъл, Натан!” - колкото и да е немислимо - е една светла, струяща от обич книга.&lt;/p&gt;
</description>
        <pubDate>Tue, 06 Oct 2020 00:00:00 +0000</pubDate>
        <link>/bookreviews/2020/10/06/11-17-%D0%B4%D0%BE%D0%B1%D1%80%D0%B5-%D0%B4%D0%BE%D1%88%D1%8A%D0%BB-%D0%BD%D0%B0%D1%82%D0%B0%D0%BD-%D0%BA%D0%BD%D0%B8%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BA%D1%8A%D0%BC-%D0%BC%D1%8A%D1%80%D1%82%D0%B2%D0%BE%D1%80%D0%BE%D0%B4%D0%B5%D0%BD%D0%B8%D1%82%D0%B5-%D0%BD%D0%B8-%D0%B4%D0%B5%D1%86%D0%B0.html</link>
        <guid isPermaLink="true">/bookreviews/2020/10/06/11-17-%D0%B4%D0%BE%D0%B1%D1%80%D0%B5-%D0%B4%D0%BE%D1%88%D1%8A%D0%BB-%D0%BD%D0%B0%D1%82%D0%B0%D0%BD-%D0%BA%D0%BD%D0%B8%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BA%D1%8A%D0%BC-%D0%BC%D1%8A%D1%80%D1%82%D0%B2%D0%BE%D1%80%D0%BE%D0%B4%D0%B5%D0%BD%D0%B8%D1%82%D0%B5-%D0%BD%D0%B8-%D0%B4%D0%B5%D1%86%D0%B0.html</guid>
        
        <category>Ирина Папанчева</category>
        
        <category>Добре дошъл Натан</category>
        
        <category>FastPrintBooks-Пловдив</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>&quot;Любов на Boogie Street&quot; - книга която изследва сексуалната идентичност</title>
        <description>&lt;p&gt;Не се сещам за друг български писател, в чието творчество темата за секса, сексуалността и сексуалната идентичност да е толкова централна. След прочита на “Хотелът на спомените” (изд. Знаци, 2019), роман, който може да смути мнозина със своята откровеност и натурализъм и който, според някои читатели, вероятно стига до вулгарност, реших да се върна към по-старите романи на Златко Ангелов, които носят съвсем недвусмислени имена като “Любов на Boogie Street” и “Еротични спомени”. В това ревю ще разгледам първия от тях.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Прочетете &lt;a href=&quot;https://literaturnirazgovori.com/bookreviews/2020/01/14/11-31-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%85%D0%BE%D1%82%D0%B5%D0%BB%D1%8A%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D1%80%D0%B0%D1%81%D0%BE%D0%B2-%D1%80%D0%BE%D0%BC%D0%B0%D0%BD-%D0%B7%D0%B0-%D0%BB%D0%B8%D0%B1%D0%B8%D0%B4%D0%BE%D1%82%D0%BE-%D0%BA%D0%BE%D0%B5%D1%82%D0%BE-%D1%81%D1%8A%D0%B7%D0%B8%D0%B4%D0%B0%D0%B2%D0%B0-%D0%B8-%D1%80%D1%83%D1%88%D0%B8.html&quot;&gt;рецензия за “Хотелът на спомените” тук&lt;/a&gt;, както и &lt;a href=&quot;https://literaturnirazgovori.com/interviews/2020/01/28/11-17-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%B8-%D1%81%D0%B5%D0%BA%D1%81%D0%B8%D0%B7%D0%BC%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B8-%D0%B1%D0%B0%D1%89%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%B8-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0.html&quot;&gt;интервю с писателя за романа му тук&lt;/a&gt;.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Любов на Boogie Street” е обявен необяснимо за мен защо като “разкази”, но по същество представлява кратък роман или новела в няколко глави, напълно свързани помежду си, в които историите и героите се появяват на принципа на матрьошката. Действието се развива на Западния бряг и фактът, че писателят (който в повествованието се появява с истинското си име като разказвачът на тази история, създавайки впечатлението за автобиографичност) е разчитал на своя собствен имигрантски опит в Америка, е категоричен плюс - описанията на местата и атмосферата, буквално гледките от конкретните адреси, са достоверни, детайлни и живи. Всъщност &lt;strong&gt;самият стил носи нещо “американско”, което - поне по мое мнение - много повече пасва на натюрела на Златко Ангелов&lt;/strong&gt; като разказвач (сравнено с последния роман, в които има и българска част и който като цяло е по-български, въпреки многото топоси в него).&lt;/p&gt;

&lt;p&gt;==&lt;/p&gt;

&lt;p&gt;Сексуалната идентичност е централна тема в този роман, но паралелно с нея &lt;strong&gt;авторът-разказвач ни дава поглед и към организацията на писателския процес&lt;/strong&gt;. При едно свое посещение в Ранчото на мисионерите в Кармел, Калифорния (неслучаен избор предвид факта, че негов собственик е символът на бялата мъжественост Клинт Истууд) той среща възрастния бонвиван Дейвид Рот, който му разказва своята история и го моли да я пресъздаде на хартия. Ангелов предава директно техния разговор, с изповедта на Рот, като приема да разкаже и историите на неговата дъщеря и съпруга й, с които по-късно също се среща на живо. Този метаразказ и действителните прототипи, които сами търсят своя автор, съжителстват с фикционалната история, която писателят създава за всеки от героите, запазвайки докрай мистерията за нейната съвместимост с реалността (за която той самият е в неведение). В този смисъл темата за литературната фикционалност и създаването на художествен свят, както и неговите отношения с действителния, е една от важните теми в книгата.&lt;/p&gt;

&lt;p&gt;==&lt;/p&gt;

&lt;p&gt;Що се отнася до сексуалната идентичност на героите, то Златко Ангелов определено изхожда от позицията, че тя е биологична даденост, но социалната среда и житейските обстоятелства са тези, които я насочват в една или друга посока и моделират проявите й. Писателят си е поставил за задача да &lt;strong&gt;изследва две бисексуални жени/лесбийки и двама алфа-мъже чрез техните изповеди в първо лице&lt;/strong&gt;, но нека започнем от най-щекотливата (нека не казваме “скандална”) тема в романа - &lt;strong&gt;сексуалното привличане между баща и дъщеря&lt;/strong&gt;. С пределна откровеност и бащата, и дъщерята признават, че този “нюанс” на ръба на табуто винаги е съществувал във взаимната им обич. Ще предизвика ли това саморефлексия у читателите, който споделят тези роли - според Ангелов тази възможност определено съществува, но най-вероятно е дълбоко потисната и изтласкана в несъзнаваното им. Преминават ли двамата герои границата и каква е цената на овладяването на този инстинкт и задържането му в социално-моралната рамка - това е най-добре да откриете сами, тъй като до голяма степен романът разчита на съспенса и носи дори детективски привкус.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Алфа-мъжкарството (и женкарството) Ангелов разглежда във два възможни сценария&lt;/strong&gt;. При единия от героите му то е избор, заместващ донякъде невъзможността сексуалността му да бъде споделена със забранения обект на желанието и любовта му, като тестостеронно себеосъществяване и себезадоволяване без угризения и ограничения - и в този смисъл сексуалността е отделена и противопоставена на любовта. При другия герой, напротив, сексуалният промискуитет е само житейски опит, чрез който мъжът търси сливането на плътското с душевно-емоционалното. За него, един българин в Америка, опитът с чуждите жени е урок по осъзнаване и уважаване на тяхната сексуална независимост и самодостатъчност, в която той е доставчик и получател на удоволствие, но по този път героят търси привързване, търси любовта, на която сексуалното единение е само проявление и продължение.&lt;/p&gt;

&lt;p&gt;==&lt;/p&gt;

&lt;p&gt;Интересен е казусът с двете главни героини - и двете изглежда латентни бисексуални жени, за които &lt;strong&gt;лесбийството е съзнателен избор-реакция към важните мъже в живота им&lt;/strong&gt;. Избор някак напук, като протест, като самозащита, като начин за отличаване, дори като начин за наказание. В техния случай ще е точно да кажем, с думите на един от героите бонвивани, че мъжете са тези, които си отглеждат “феминистки”. Тук можем да заменим думата с лесбийки или мъжемразки. И колкото и некоректно, дори хомофобски, да ми звучи това, тази е реалната аргументация, която самите героини дават за себе си, още повече, че и двете виждат или намират осъществяването си в двойка единствено във варианта с мъж.&lt;/p&gt;

&lt;p&gt;==&lt;/p&gt;

&lt;p&gt;Историята в “Любов на Boogie Street” е в крайна сметка история за единствената любов, &lt;strong&gt;любовта пристан, в която спираме да експериментираме и да търсим, в която можем да се настаним в себе си&lt;/strong&gt;. Някои от героите постигат това, за други то се оказва възможно единствено през смъртта. Разказвачът-герой Златко Ангелов показва себе си като демиург, когато решава да остави част от героите си щастливи - макар и винаги за сметка на някой друг.&lt;/p&gt;

&lt;p&gt;== \
\
Не се наемам да свидетелствам за психологическата достоверност на всички тези отношения, но със сигурност Златко Ангелов се е опитал да създаде стройна аргументация за сексуалните избори на героите си, още повече, че техните изповеди звучат буквално като трактати по темата на места. Отново, както и в “Хотелът на спомените”, Ангелов разглежда секса като зона на изначално, природно насилие, чиято трансформация в удоволствие е чисто и просто цивилизационен избор.&lt;/p&gt;
</description>
        <pubDate>Mon, 05 Oct 2020 00:00:00 +0000</pubDate>
        <link>/bookreviews/2020/10/05/17-20-%D0%BB%D1%8E%D0%B1%D0%BE%D0%B2-%D0%BD%D0%B0-boogie-street-%D0%BA%D0%BD%D0%B8%D0%B3%D0%B0-%D0%BA%D0%BE%D1%8F%D1%82%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%B8%D0%B4%D0%B5%D0%BD%D1%82%D0%B8%D1%87%D0%BD%D0%BE%D1%81%D1%82.html</link>
        <guid isPermaLink="true">/bookreviews/2020/10/05/17-20-%D0%BB%D1%8E%D0%B1%D0%BE%D0%B2-%D0%BD%D0%B0-boogie-street-%D0%BA%D0%BD%D0%B8%D0%B3%D0%B0-%D0%BA%D0%BE%D1%8F%D1%82%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%B8%D0%B4%D0%B5%D0%BD%D1%82%D0%B8%D1%87%D0%BD%D0%BE%D1%81%D1%82.html</guid>
        
        <category>Златко Ангелов</category>
        
        <category>Scalino</category>
        
        <category>Любов на Boogie Street</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>&quot;Пилат&quot;, един от важните романи на Магда Сабо, сега и на български (и ОТКЪС)</title>
        <description>&lt;p&gt;„Пилат”, един от важните романи на голямата унгарската писателка Магда Сабо, излезе на български, съобщават издателите от „Колибри”. Книгата представлява фин разказ за лутането на душата из лабиринтите, в които живеем, и за най-спасителното чувство – любовта. &lt;a href=&quot;https://www.cinelibri.com/pilat/&quot;&gt;&lt;/a&gt;Екранизацията под режисурата на Линда Домбровски е част от конкурсната програма на тазгодишното издание на Международния кино-литературен фестивал „Синелибри”.&lt;/p&gt;

&lt;p&gt;==&lt;/p&gt;

&lt;p&gt;„Пилат“ (превод: Нели Димова, 272 страници, цена: 18 лв.) не черпи от личните преживявания на Магда Сабо, не е и на историческа тематика. Главната роля в повествованието играе умната и модерна, разведена лекарка Иза Сьоч, която кара овдовялата си майка да се премести при нея в Будапеща. 70-годишната старица е прекарала значителна част от живота си в провинцията и сърцето й не бие с ритъма на столицата. Откъсната от патриархалния свят и от обичайните си дейности, ще се справи ли тя със самотата? Или ще се вкопчи в спомена за неотдавна починалия си съпруг и сантименталните възгледи ще надделеят над рационалния комфорт?&lt;/p&gt;

&lt;p&gt;==&lt;/p&gt;

&lt;p&gt;„Пилат“ е историята на една майка, която иска да свали от раменете на дъщеря си непоносимия товар, който представлява тя за нея. И за една дъщеря, която иска да носи майка си така, както самата тя е била носена от нея, но не знае как да го направи. Всеки читател ще се разпознае – в поне едната от двете.&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;&lt;strong&gt;Магда Сабо&lt;/strong&gt; е лауреат на най-високото унгарско литературно отличие на името на Лайош Кошут, а книгите й са преведени на десетки езици. Дебютира като поетеса. През 1949 г. е удостоена с авторитетната литературна награда „Баумгартен“, но по политически причини отличието й е отнето, а самата писателка е уволнена и не може да публикува чак до 1958 г. В този период от живота си Магда Сабо се обръща към прозата.&lt;/p&gt;

&lt;p&gt;==&lt;/p&gt;

&lt;p&gt;Първата й творба, повестта „Фреска”, е публикувана, когато свалят забраната върху издаването на нейните произведения, наложена от унгарския диктатор Матиаш Ракоши. Една след друга се раждат книги като „Кажете на Жофика”, „Сърната”, „Синият остров”, „Бал с маски”, „Рожден ден”, „Улица „Каталин”, „Вратата”. Стилът на Сабо се отличава с рядка експресивност и дълбочина на психологическия рисунък.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Магда Сабо - „Пилат“&lt;/p&gt;

&lt;p&gt;Новината дойде сутринта, докато препичаше филийки.&lt;/p&gt;

&lt;p&gt;==&lt;/p&gt;

&lt;p&gt;Преди три години Иза им бе пратила една практична машинка, в която филийките хляб се изпичаха до бледорозово между електрически жички. Тя я повъртя, погледа я известно време, после, с все кутията, я прибра най-долу в кухненския шкаф и повече не я извади оттам. Не вярваше в машините, всъщност не вярваше дори в нещо толкова всекидневно и обичайно като електричеството. Ако за няколко часа нямаше ток заради късо съединение или пък заради повреден от бурята електропровод, сваляше от бюфета с чашите медния свещник с двете поставки, където свещите винаги стояха в очакване токът да угасне, донасяше го от кухнята и докато пристъпваше през антрето, държеше над главата си клонките с пламтящите фитили, както кротък, стар елен рогата си. И с мисълта за тостера не можа да свикне; биха ѝ липсвали приклякането, огънят, особеното пъхтене на жарта, напомнящо за живо същество. Постоянната игра на цветовете на жарта винаги придаваше на стаята някакво специфично оживление; когато огънят гореше, имаше чувството, че не е сама дори освен нея да нямаше никого в къщата.&lt;/p&gt;

&lt;p&gt;==&lt;/p&gt;

&lt;p&gt;И сега бе приседнала на табуретката пред отворената вратичка на печката и когато Антал звънна, не знаеше къде да дене миниатюрния ръжен, на който се препичаше филийката ѝ, затова излезе с него в антрето. Антал първо само я погледна, после я хвана за ръката и непохватният жест, с който я докосна, издаде какво не желаеше да изрече. Очите на старицата се наляха със сълзи, но капките не избликнаха, сякаш някаква особена, упорита сила ги задържаше на ръба на клепачите. Учтивост, едновременно вродена и втълпена, функционираща по-уверено и от рефлекс, я накара даже да отрони и едно „Благодаря ти, синко“.&lt;/p&gt;

&lt;p&gt;==&lt;/p&gt;

&lt;p&gt;От двете малки стаи отопляваше само вътрешната. Когато влязоха, старицата отново се отпусна на табуретката, а Антал започна да си грее ръцете на печката. Не говореха, но и мълчейки се разбираха прекрасно. „Трябва да съм силна – изрече мислено старицата, – много го обичах.“ „Съвземи се, имаме време – отвърна ѝ наум Антал. – Всъщност няма никакъв смисъл да отиваш, защото на онова място вече няма никой. Онзи, който е там, от зори вече не е човекът, когото познаваше. Аз обаче все пак ще те заведа, защото и над него имаш права, над този никой.“&lt;/p&gt;

&lt;p&gt;==&lt;/p&gt;

&lt;p&gt;Когато най-после тръгнаха, старицата провеси на ръката си пазарската чанта. Винаги ходеше в клиниката с чанта, в нея носеше на Винце всичко, което той пожелаеше или което тя сметнеше за добре: носни кърпи, бишкоти, лимони. И сега през дупчиците на мрежичката проблеснаха жълтите овали. „Прави магии – помисли си лекарят. – Прави магии с три жалки лимона. Смята, че ако покаже на тленността, че не се страхува от нея, ще стресне смъртта. Смята, че ако занесе лимони на татко, ще го завари жив.“&lt;/p&gt;

&lt;p&gt;==&lt;/p&gt;

&lt;p&gt;През нощта бе паднала слана, стълбите бяха хлъзгави, старицата не беше ги ръсила от вечерта. Антал я хвана под ръка, така слязоха. Вратата на навеса за дърва беше отворена, на прага имаше кална снежна пряспа, зад нея, като иззад броня, надзърташе Капитан. Чуваше се как се мъчи със сламата, отново беше разбутал гнездото си. Старицата не поглеждаше към навеса, ръката ѝ внезапно се вдърви, дишането ѝ се учести. „И тя забеляза Капитан – помисли си лекарят, – прави се, че не го вижда. Капитан е черен. Сега не бива да вижда черно, само бяло.“&lt;/p&gt;

&lt;p&gt;==&lt;/p&gt;

&lt;p&gt;Когато затвориха портата и поеха към стоянката на такситата, след тях през стъклената врата на бакалията погледна Колман, управителят. Само седем часът е, старецът май си отива. Жалко, тих човечец беше, търпелив, пускаше пред себе си всички, без значение дали мъже или деца, последен си подаваше каната за мляко. Момичетата го обожаваха, защото всяко лято им носеше цветя от градината, а когато застудееше – печена тиква и чай. И той си отива, горкият. Дъщеря му ще го оплаква, що пари им праща всеки месец от Пеща, тъй разправя пощальонът. Къде е гледал Антал, та се разведе с нея? Впрочем и той не е лош човек, всички, които е лекувал, го хвалят. Старицата също мислеше за Иза, когато се качваха в таксито пред сладкарницата. – Татко има рак – изрече Иза с някак особен, студен глас, когато преди три месеца майка ѝ извънредно ѝ се обади да си дойде от столицата, за да прегледа баща си. Търкаше ръцете си в банята, с онези бавни, търпеливи лекарски движения, с които беше свикнала още от времето на следването си в медицинския. На старицата ѝ причерня, свлече се на ръба на ваната, сграбчи кранчето на бойлера на дърва, но после чу гласа на Винце, тутакси подскочи и изтърча в антрето. – Какво се спотайвате вътре? – попита я раздразнено Винце, а тя само го гледаше погнусена, с ужаса, с който гледаме разпадащо се тяло. Не можеше да му отговори, нищо не ѝ хрумваше. Спаси я Иза, която се появи зад нея и показа жилавите си бели пръсти. – Не всеки е такъв непоправим мърльо като вас - каза и слабото лице на Винце просветля. „Непоправим мърльо“ – това беше стар израз на Иза, на някогашната, циврещата Иза с лъсналия нос. – Някои си мият ръцете няколко пъти на ден, аз например – продължи момичето. – Приберете се в стаята си, че ще вземете да настинете. Ако стомашните ми киселини бяха толкова малко като вашите, нямаше да подрипвам толкова наоколо, а щях да си пия пепсина.&lt;/p&gt;

&lt;p&gt;==&lt;/p&gt;

&lt;p&gt;Старицата знаеше, че Винце се съмнява. Откакто му се появиха странни, безумни болки и взе да слабее, Винце стана подозрителен, започна да се ослушва, непрестанно беше нащрек, с надеждата да дочуе откъслечна реч и най-после да разбере защо отслабва все повече и повече и какво е обяснението за тази особена, изгаряща болка, която чувстваше все по-често. „Аз не бих могла да му отвърна така“ – помисли си старицата и въпреки отчаянието я заля гордост, че Иза може.&lt;/p&gt;

&lt;p&gt;==&lt;/p&gt;

&lt;p&gt;– Ела, мамо, ела с мен до кафенето, да изпием по едно кафе. Няма ли и вие да дойдете?&lt;/p&gt;

&lt;p&gt;==&lt;/p&gt;

&lt;p&gt;Винце се усмихна и гордо огледа слабите си като щеки крака; как си го представят само: той и кафене. Поклати глава, Иза махна, каза: няма проблем, и без това само жените ще зяпате. Взе си палтото и както винаги от детските си години, когато излизаше от къщи, побутна с чело красивото, изпъкнало чело на баща си. – Да не вземете да изневерите на мама, докато сме навън! – Винце само кимаше дяволито, очите му – които от седмици бяха различни от онези, които познаваше старицата, дотолкова различни, че понякога се чудеше какво се е случило с тях, защо са се смалили и в същото време някак са се издължили и помътнели, – внезапно пламнаха. Винце обожаваше Иза, разговорите им винаги бяха закачливи, съвсем не обичайните за баща и дъщеря. Бяха приятелски, братски, съучастнически – един бог знае какви.&lt;/p&gt;
</description>
        <pubDate>Mon, 05 Oct 2020 00:00:00 +0000</pubDate>
        <link>/newbooks/2020/10/05/10-57-%D0%BF%D0%B8%D0%BB%D0%B0%D1%82-%D0%B5%D0%B4%D0%B8%D0%BD-%D0%BE%D1%82-%D0%B2%D0%B0%D0%B6%D0%BD%D0%B8%D1%82%D0%B5-%D1%80%D0%BE%D0%BC%D0%B0%D0%BD%D0%B8-%D0%BD%D0%B0-%D0%BC%D0%B0%D0%B3%D0%B4%D0%B0-%D1%81%D0%B0%D0%B1%D0%BE-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2020/10/05/10-57-%D0%BF%D0%B8%D0%BB%D0%B0%D1%82-%D0%B5%D0%B4%D0%B8%D0%BD-%D0%BE%D1%82-%D0%B2%D0%B0%D0%B6%D0%BD%D0%B8%D1%82%D0%B5-%D1%80%D0%BE%D0%BC%D0%B0%D0%BD%D0%B8-%D0%BD%D0%B0-%D0%BC%D0%B0%D0%B3%D0%B4%D0%B0-%D1%81%D0%B0%D0%B1%D0%BE-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Магда Сабо</category>
        
        <category>Пилат</category>
        
        <category>Колибри</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
  </channel>
</rss>

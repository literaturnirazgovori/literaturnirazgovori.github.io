<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Wed, 20 Feb 2019 08:55:01 +0000</pubDate>
    <lastBuildDate>Wed, 20 Feb 2019 08:55:01 +0000</lastBuildDate>
    <generator>Jekyll v3.8.5</generator>
    
      <item>
        <title>Новият роман на Георги Тенев - по ръба между историческите събития и въображението (ОТКЪС)</title>
        <description>&lt;p&gt;По ръба между историческите събития и въображението, над 500-те страници на романа „Балкански ритуал” (изд. “Колибри”, цена: 20 лв.) увличат в непознато приключение.&lt;/p&gt;

&lt;p&gt;==&lt;/p&gt;

&lt;p&gt;Стилизирайки престъплението до висотата на класическа драма, този исторически трилър с мистичен привкус събира в едно тероризма, войната в Близкия изток и битките на политическата арена.&lt;/p&gt;

&lt;p&gt;==&lt;/p&gt;

&lt;p&gt;Открадната книга се появява от нищото, а покрай нея изплуват странни археологически ребуси. Тайните на бившата социалистическа държава мутират в нови форми на корупция. Елитите – политически, икономически и църковни – срещат самотен мъж с погубено минало и кратко бъдеще. Kомисарят Колев държи ключа за тайните на властта, прошката и обвинението. Играчите ще бъдат изиграни, злочестите ще имат втори шанс. Трябва само някой да се осмели и да пожертва себе си. Нещо като ритуал.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Георги Тенев е писател, сценарист и драматург. Автор е на романите „Партиен дом“, „Кристо и свободната любов“, „Господин М.“ и на сборника с разкази „Свещена светлина“.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете и откъс от романа:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Какво ще кажете по-късно да ми задавате въпроси? После да ме питате как съм се озовал тук и защо правя всичко това. По-нататък, не сега.&lt;/p&gt;

&lt;p&gt;==&lt;/p&gt;

&lt;p&gt;Има много врани в небето. На голям рояк са, писъкът им отеква над гората. Пръсват се и се събират, правят кръг. Граченето им прилича на човешки крясък. Вдигам бинокъла, те отлитат надалеч. Нещо ги е изплашило, но не съм аз. Невидим съм тук, при скалите. Дори пушката не блести, цевта е увита с черно текстилно тиксо. Ослушвам се за нещо повече от писъка на враните и собственото си дишане. Може би греша, но в далечината отеква метален звук. Прилича на почукване върху релса. Долита още веднъж със студения полъх на вятъра. Поглеждам картата, сверявам компаса. Проверявам пушката, пълна е. Оглеждам с бинокъла мястото пред мен, на стотина метра под скалите. Това е, намерих го. Има следи в стопения тук-там сняг, но детайлите вече са неразличими. Зареждам патрон в цевта, оставям на предпазител. Чувства се лек порив на вятъра, върховете на боровете се поклащат. Тръгвам надолу по пътеката и между дърветата започват да се очертават все по-ясно следи от изкопи. Траншеи, овални и правоъгълни дупки, покрити с разкъсани мрежи и найлон. Това е запуснатият археологически обект. Вече напълно се е развиделило и мога да видя дървената постройка. Чува се някакъв звук в гората, като строшен клон. Но не е човек, дърветата издават свои шумове. Тръгнах през нощта. Имаше луна, снегът я отразяваше и през по-голямата част от пътя не се наложи да вадя фенер. Изкачването ми отне много сили. Имам в джоба още шепа фъстъци, дъвча. Не бива да бързам точно тук. Предпазливостта преди всичко. Изяждам фъстъците, заривам с крак следите от падналите обелки. Сигурността преди всичко. Аз знам какво знам и това е достатъчно. Дали е цялата истина? Стига ми и един процент или дори половината от процент. Не се смятам за нещо повече от останалите. Единствената разлика е в това какво съм научил и през какво съм минал. Последният човек, с когото говорих, преди да тръгна, е онзи журналист, софиянецът. Оня, когото дават по телевизията. Сигурно е много учен, сериозно информиран. Пред мен обаче не се перчи. Защото му е ясно, че аз знам каквото знам и това не е въпрос на учене в университет или нещо такова. Хайде, нататък. Промъквам се до грубо построената хижа, ловджийската пушка е в ръцете ми. Тук има моторна шейна, килната настрани. Плазовете са потънали в мърлявата мокра трева. Чувам отново звука, сега поясен, като удар в дърво. Ослушвам се и след малко той се повтаря. На равни интервали е. Приклякам до шейната, искам да проверя откога стои така, дали тази зима е била карана. Я виж ти, току зад шейната, при струпаните дъски, лежи мъртво куче, замръзнало на синджира си. Някакво животно е гризало трупа. Не е красива гледка. Стискам пушката, продължавам. В този момент нещо трепва в периферното ми зрение. Обръщам се надясно. Някаква опашка се измъква между дърветата, чакал или вълк. Продължавам напред към дървената постройка. Тук откривам източника на звука. Дървената врата се отваря, проскърцва на едната си панта, другата е изкъртена. После се хлопва пак. Вратата е увиснала като обелена кора върху рана. Това е входът, не бива да чакам на това място. Вътре или зад дърветата, но не и тук, където съм оголен и биха ме видели отдалеч. Изчаквам вратата да се залюлее пак, задържам я с крак и прекрачвам в хижата. Вътре е тъмно. Влизам, не бързам да паля фенера.&lt;/p&gt;

&lt;p&gt;==&lt;/p&gt;

&lt;p&gt;Хижата е празна. Това не е обикновен заслон, а навес над терена на разкопките. Постройката трябва да предпазва от дъжда и снега, да държи сух дълбокия изкоп, който зее в земята. Или да го скрива от външни очи. Над отвора на дупката има макара, синджир с угаснали петромаксови лампи и няколко въжета, вързани за халките на скрипеца. Всичко е много запуснато, археолозите няколко години не са идвали тук. От тавана тук-там се процежда вода. Включвам фенерчето, светлината хлътва в трапа. Дълбоко е, лъчът не достига дъното. Опирам се на скелето, което държи макарата. Дървото изглежда нестабилно, но няма за какво друго да се захвана. Осветявам с фенерчето, оглеждам стените на изкопа и виждам, че едно от въжетата е срязано, краят му се поклаща в празното. По стените на изкопа е монтиран дървен кофраж, дъските вървят надолу като вертикална пътека и се губят в дълбочина. Издърпвам въжето, оглеждам прекъснатия край. Личи, че е срязано нарочно и наведнъж, не е протъркано. Срязано е с нож.&lt;/p&gt;

&lt;p&gt;==&lt;/p&gt;

&lt;p&gt;За да се спусна, ръцете ми трябва да са свободни. Вадя челника от раницата, размотавам моето въже, то е сигурно и здраво. Трийсет метра е, трябва да стигне. Включвам челника, прехвърлям осигуровката си през макарата, завързвам края. По земята са разпилени дървени парчета, намирам един подходящ клин, набутвам го в макарата и я блокирам. Това е всичко, на което мога да разчитам, няма кой да ме осигурява. Прекрачвам над ямата, затягам въжето в самоспускателя и се оттласвам от ръба, увисвам. Макарата държи, само поскърцва. Спускам се бавно, доколкото мога, избягвам да опирам крака в стените на изкопа. Скелето от дъски не ми изглежда сигурно. Светлината от челника подскача по стените на трапа. Онази голяма, хищна, странно миришеща жена ще трябва да отговори на много въпроси. Откъде знае толкова неща и защо не ги е казала по-рано? Жената, за която си мисля сега, би трябвало да бъде видяна, за да разбере човек. Не е нужно да си мъж, за да почувстваш силата ѝ, нито да я докосваш или нещо такова. Още от пръв поглед ще ти се стори голяма, огромна почти. Това няма нищо общо с размера на тялото, макар и да е висока, със сигурност по-висока от средния ръст. Чертите ѝ са едри, но не казвам, че са груби. Май има нещо монголско, може би нещо тюркско. Но аз не разбирам от тези неща. Кожата ѝ е по-скоро бледа. Бялата чиста кожа, каквато имат жените с жестоко лице и прави устни. Когато се усмихва дори, а може би най-вече тогава, в усмивката ѝ личи хищността. Острите ѝ зъби сякаш светват. Да, тя ще трябва да отговаря, имам много какво да я питам, пък ако ще и да ѝ избия някой и друг зъб, това няма да ме спре. Вече не става дума за тайни и лъгане, за скрити игри. Ще стигнем до това, само да свърша тук, само да се измъкна.&lt;/p&gt;

&lt;p&gt;==&lt;/p&gt;

&lt;p&gt;И ето че различавам силует. Тяло е. Труп, да го наречем, лежи върху дървените греди. Труп на мъж. Замръзнал е от студа, сковал се е в неестествена поза. Има счупени дъски, тежък е и е падал метри, срутвайки парчета от скелето и лепкави камъни. Сринал се е, откъснал се е заедно със срязаното въже. Ще сляза още малко, не защото искам да го пипна, няма с какво да му се помогне. Искам да огледам, да разбера къде свършва цялата тази работа. Колко дълбоко, в буквалния смисъл. Нечия ръка е държала ножа, острието е срязало отведнъж осигурителното въже – и сбогом. Било е много добре наточено острие. От сърцевината на въжето дори не са се отделили разрошени влакна, работата е свършена бързо и правилно. Ударите от падането са били жестоки, а и по скелето стърчат ръждиви релси, тръби за прикрепяне. Огънати и изкривени пирони като метални червеи. Захващам се с крака за най-близката дъска, която се подава от конструкцията. Пресягам се, смъквам шапката от бръснатата глава на мъжа. Отдолу, както предполагах, има татуировка. Без шапка няма да му стане по-студено, затова я пускам в празното и тя веднага изчезва. Този изкоп поглъща всичко почти без шум. Лъчът на фенерчето ми не пробива докрай в мрака. Вдигам светлината, оглеждам отново лицето. Не ми е познат. Татуировката е зацапана от охлузването, но все пак се разчита. Татуировка е невъзможно да се заличи. Тази представлява вълча глава, грозно нарисувана, но и вълкът е грозен. Виждал съм и преди подобен знак и това ми стига. Лъчът на челника започва да трепти. Батерията се е разредила, студът тук си казва думата. Придърпвам връзката, на която виси другият фенер, нагласявам го, за да ми е на удобно място пред гърдите. Захващам се пак за въжето с две ръце. Нагоре или надолу, трябва да реша. Скелето неприятно проскърцва. Не сега, казвам му, остава още малко. Но скелето продължава да скърца, трептенето се увеличава. Аз рядко имам късмет, може би тази гадост точно сега е решила да се разпадне. Дъските са скрепени с ковашки скоби и с гвоздеи, цяла педя дълги. Ако паднат, няма да имам повече нужда от късмет, никога. Отпускам въжето, слизам надолу. Още пет метра примерно. Включвам фенера, насочвам светлината. Лъхти на студ, тихо е. И мярвам още един силует. Заклещен е там, в тъмното. Значи са били заедно на осигурително въже или някой от двамата е помел другия при падането. Отпускам въжето, спускам се. Една торба се поклаща на два-три метра под мен. Закачена е за ремък, завързан за колана на мъжа. Изравняваме се. Няма как да продължа, тялото заприщва отвора. Искам да се пресегна и да докопам торбата, да я измъкна. Хайде, още малко! Побутвам този грозник, изтласквам го встрани тежък и вкочанен, посягам към ремъка. Тоя тип се заклаща около въжето си като жив. Не ми пука за него, достатъчно е да не го гледам. Улавям ремъка. Дърпам, за да приближа торбата до себе си. Така започва моментът на провала. Явно нямам късмет, от клатушкането макарата горе поддава. Усещам го с цялото си тяло, през въжето, през осигуровката. Вибрацията плъзва и ме полазва, все едно с пила те пилят. Скриптенето е тревожно, отива право в корема. Политам настрани, блъсвам се в скелето. Може би горе се е разклатила някоя от опорите, макарата е пропаднала. Опитвам да се задържа. Въжето реже пръстите ми – и да искам, вече няма как да го пусна. Нещо ги е повлякло надолу тези двамата, а сега повлича и мен. И в този миг пак ми минава през ум за нея, за тази жена. Тя е опасна и е мръсница, със сигурност. Болката е пареща, въжето се впива в ръкавицата. Трябва да се уловя за нещо, да се набера и да освободя примката. Онази жена е студена като риба и много опасна. Но това малко променя нещата, хайде, избутай се сега нагоре! С прехапан език дърпам торбата към себе си, после опитвам да се изкача, без да стъпвам по скелето, без да натягам самохвата. Ръката вече е свободна, но ръкавицата е продрана, виси парцал плат и има кръв, но да оставим това сега. Ще се върна с тази торба горе, каквото и да става. Ще е жалко, ако греша, но ми се струва, че вътре има нещо, с което мога да те закова, професорке, госпожо. Това е чанта, а когато типове като тия носят чанта на това място, ще трябва да е важно. Талпите пропукват. Дървеният калъп, натикан в шахтата, гадно скърца. Още педя, две. Още метър. Близо съм до края. Скърцане, звуци от ръждиви пирони и от дърво. Опитвам се да не ги гледам, да не мисля за въжето, впито в пръстите ми. Краката ми също вече са отмалели в сбруята. Скоростта убива масата, пишеше в някаква детска книжка по физика. Значи – по-бързо. Само да стигна ръба. Казвам се Траян, нарекли са ме, кой знае защо, така. Може би е някакъв знак, поличба, че ще има много неща да изтърпя. Добре, ако трябва.”&lt;/p&gt;
</description>
        <pubDate>Tue, 19 Feb 2019 00:00:00 +0000</pubDate>
        <link>/newbooks/2019/02/19/12-18-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%BF%D0%BE-%D1%80%D1%8A%D0%B1%D0%B0-%D0%BC%D0%B5%D0%B6%D0%B4%D1%83-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D0%B2%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/02/19/12-18-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%BF%D0%BE-%D1%80%D1%8A%D0%B1%D0%B0-%D0%BC%D0%B5%D0%B6%D0%B4%D1%83-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D0%B2%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82%D0%BA%D1%8A%D1%81.html</guid>
        
        <category>Георги Тенев</category>
        
        <category>книга</category>
        
        <category>роман</category>
        
        <category>ново заглавие</category>
        
        <category>Колибри</category>
        
        <category>балкански ритуал</category>
        
        
        <category>newbooks</category>
        
      </item>
    
      <item>
        <title>Рецензия: Петър Денчев, &quot;Малкият бог на земетръса&quot; - себеразбирането като познание за собствените ни катастрофи</title>
        <description>&lt;p&gt;Новият роман на Петър Денчев “Малкият бог на земетръса” (изд. “Жанет 45”) като че ли синтезира в себе си начина на писане, който познаваме от неговите разкази, и ангажираността с големите теми от романа му “Тихото слънце”. Резултатът е заявка за задълбочена интелектуална проза, която обаче е четивна и държи любопитството с тънка нишка мистерия. Заредете се за бавно, осмислено четене.&lt;/p&gt;

&lt;p&gt;==&lt;/p&gt;

&lt;p&gt;Романът се отваря със сюжетно клише (във века на технологиите, главната героиня изоставя главния герой с ръкописна бележка), което обаче дава простор за задълбочена психологическа и философска дисекция на тази връзка и раздяла.&lt;/p&gt;

&lt;p&gt;==&lt;/p&gt;

&lt;p&gt;През разказа от първо лице, воден от главния герой, Петър Денчев вниква във всеки от двамата, поставя под лупа поведението, слабостите и влеченията им, като си позволява и множество разсъждения по странични житейски и обществено-политически въпроси. В продължение на романа героят постепенно постига разбиране на основанията за поведението на любимата си и надниква по-смело в самия себе си.&lt;/p&gt;

&lt;p&gt;==&lt;/p&gt;

&lt;p&gt;“Малкия бог на земетръса” разглежда стандартния живот като захванат в ритуалите на една цикличност, които театрално повтаряме. Героят се стреми да постигне щастие извън тези формули. Любовната връзка, която той описва в романа пък, е противоречива, сложна и самоопровергаваща се. Героят му ту говори като влюбен, ту не може да търпи жена си, ту иска да я напусне, ту се страхува да бъде изоставен от нея, ту я нарича повърхностна и посредствена, ту се усеща дълбоко свързан с нея.&lt;/p&gt;

&lt;p&gt;==&lt;/p&gt;

&lt;p&gt;Миналото, болката, любовта, вината, суеверието, смъртта, цикличността на живеенето, невъзможността да бъдеш щастлив, солидарността - това са основните теми, с които се занимава тази книга. Нейното име идва от разказана вътре притча, от която героят извежда своя собствена идея за Малкия бог на земетръса.&lt;/p&gt;

&lt;p&gt;==&lt;/p&gt;

&lt;p&gt;Олтарът на това грозновато, обрасло божество е миналото и поне за мен то олицетворява страха от промяна и отказа от поемането на отговорност в живота ни. Всеки път, когато го предизвикваме, ние извършваме преодоляване на себе си и на бездействието си. Дали обаче човекът, изпълнен със страхове и носталгия, действително може да го победи? И не е ли пирова дори и тогава неговата победа? Романът търси отговорите именно на тези въпроси.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Миналото като място, от което никога не можеш да се измъкнеш, но същевременно и в което никога не можеш да се върнеш&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В “Малкия бог на земетръса” са проблематизирани миналото и властта му над нас, търсенето на смисъл, котва или оправдания в него, страха ни да бъдем забравени и да забравим. Настоящето е капка от океана на времето, разсъждава главния герой, и следователно то съдържа и целия химичен състав на миналото, и предусета за бъдещето.&lt;/p&gt;

&lt;p&gt;==&lt;/p&gt;

&lt;p&gt;Тази връзка обаче е опасна и несигурна, независимо дали продължаваме миналите травми в сегашното си поведение и нагласи, дали намираме основания за днешните присъди над себе си, дали ни владее биологична носталгия по младите ни години или пък страдаме от нездрав патриотизъм, провинциални сантименти и упование на минала слава, към която нямаме принос. Впрочем чрез вещите, предметите, архитектурата, ние също съхраняваме минало, а мантрата за златния век - че “нищо не е както преди”, е особено силна и днес. Романът премисля всички видове отношения с миналото.&lt;/p&gt;

&lt;p&gt;==&lt;/p&gt;

&lt;p&gt;Миналото ни отвежда и към мисленето на смъртта. Впрочем, още от самото начало разказвачът нарича своята любима “мъртва”, вътрешно опустошена, предадена. Инстинктът и влечението към смъртта и (само)унищожението, фатализмът, вината са ясно показани. “Моят живот е съставен от липси. Дори когато нещо го има, то отсъства”, предупреждава тя още в началото на връзката им.&lt;/p&gt;

&lt;p&gt;==&lt;/p&gt;

&lt;p&gt;Впрочем, чрез главния герой надникваме и в цветарския бизнес, символично занимаващ се със смъртта, с красивото състояние на мъртвите цветя, чиято “откъснатост” от живота, също като при героинята, отвън не личи.&lt;/p&gt;

&lt;p&gt;==&lt;/p&gt;

&lt;p&gt;**Двигателят на нейния живот се захранва от външни, чужди, неведоми сили, на които тя прехвърля отговорността **&lt;/p&gt;

&lt;p&gt;==&lt;/p&gt;

&lt;p&gt;за себе си, бидейки обсебена от суеверията (начин да си обясним необяснимото в живота) и окултното. Неспособна да извърши разумна, прагматична промяна, тя се отдава на нелепи ритуали, магии, пиене на билки и “плува в посредствеността”. Успешно или не, героят противопоставя на това своя рационализъм и обръщането към психотерапията - докато сам не разбира, че може би самият той донякъде е способен да се подаде на тази лесна съблазън в търсенето на щастие.&lt;/p&gt;

&lt;p&gt;==&lt;/p&gt;

&lt;p&gt;В този смисъл романът предлага критика на ню ейдж философията и псевдодуховното, изключително популярни днес и предлагащи прости, повърхностни и достъпни отговори, които обясняват света с най-примитивни средства. Обсебването на героинята от тях е нейният отказ от предизвикана промяна, предаване на безпомощността и незначителността й, редуцирането на всичко до независими от човека влияния - вид фатализъм, който изземва свободната човешка воля.&lt;/p&gt;

&lt;p&gt;==&lt;/p&gt;

&lt;p&gt;**Донякъде дидактично, романът предлага и критичен поглед към съвременната култура на забавлението и развлечението, **&lt;/p&gt;

&lt;p&gt;==&lt;/p&gt;

&lt;p&gt;на материализма и консуматорството, които предоставят разнообразни анестезии на модерния човек, за да не мисли състоянието си. На това е противопоставена анхедонията на главния герой - невъзможността му да бъде щастлив, поне не и по очаквания начин. И докато главната героиня смята, че да тъжиш е грях и изпитва вина за това, то героят смята, че без болката няма истинско щастие. Впрочем болката е едно от най-плътните усещания и присъствия в този роман.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Имам и някои забележки към този роман, разбира се&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Една от тях е към повторенията в текста, от ниво излагане на идеи до сцени и дори отделни изречения - похват (или не), който Денчев демонстрира и в предишните си книги. Краят на романа, според моето усещане, също е леко неуверен за това какво и как трябва да се случи на героя, преди той да бъде оставен. Философията в него също донякъде не е напълно изкристализирала, но това може да се приеме като отражение на лутанията на самия герой.&lt;/p&gt;

&lt;p&gt;==&lt;/p&gt;

&lt;p&gt;И все пак в заключение препоръчвам четенето на тази книга за малките ни апокалипсиси, докато чакаме големия.&lt;/p&gt;
</description>
        <pubDate>Tue, 19 Feb 2019 00:00:00 +0000</pubDate>
        <link>/bookreviews/2019/02/19/10-56-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D1%81%D0%B5%D0%B1%D0%B5%D1%80%D0%B0%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D0%BE%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8.html</link>
        <guid isPermaLink="true">/bookreviews/2019/02/19/10-56-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D1%81%D0%B5%D0%B1%D0%B5%D1%80%D0%B0%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D0%BE%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8.html</guid>
        
        <category>Петър Денчев</category>
        
        <category>малкият бог на земетръса</category>
        
        <category>книга</category>
        
        <category>роман</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Петя Накова: Да преминеш през рака е единственият начин да пишеш за него. В моята книга всички са от смелите</title>
        <description>&lt;p&gt;&lt;em&gt;&lt;strong&gt;Антония: Докато четях книгата ти “Годината на осемте химии” (&lt;/strong&gt;&lt;/em&gt;&lt;a href=&quot;https://literaturnirazgovori.com/bookreviews/2019/02/15/10-23-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8F-%D0%BD%D0%B0%D0%BA%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%BE%D1%81%D0%B5%D0%BC%D1%82%D0%B5-%D1%85%D0%B8%D0%BC%D0%B8%D0%B8.html&quot;&gt;&lt;em&gt;&lt;strong&gt;виж рецензия тук&lt;/strong&gt;&lt;/em&gt;&lt;/a&gt;&lt;em&gt;**), особено в началото, на няколко пъти исках да спра и да я оставя. Страхувах се. Нормална ли е тази реакция - да искаме да се скрием и да заровим глава в пясъка, заради илюзорната сигурност, че така това няма да ни засегне и да ни се случи? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Петя: **_А страшно ли беше да я дочетеш до края? Но да, реакцията ти е като на повечето хора. А дали е нормална, не знам. Предполагам, че в наши дни повече се страхуваме за живота си, отколкото в предишните векове. Същата е реакцията и когато чуеш диагнозата „рак (на гърдата)“ и тя се отнася до теб. Търсиш още мнения, отричаш, съпротивляваш се, надяваш се, че е станала грешка… Докато малко по малко осъзнаеш, приемеш и решиш да се бориш.&lt;/p&gt;

&lt;p&gt;==&lt;/p&gt;

&lt;p&gt;Според американската статистика една от всеки осем жени е диагностицирана с рак на гърдата. Числата са използвани да ни сплашват – често е, наистина. Но от друга страна, само една от осем!  Вероятността да кажат, че нищо ти няма е много по-голяма от това да чуеш страшната диагноза. Тогава защо да те е страх?&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Това ли е и причината много жени да не посещават редовните профилактични прегледи? Възможно ли е “да държим рака настрана”?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**П: **_Мисля, че страхът е причината, а също и странното мислене „това на мен не може да се случи“. Но аз твърдя, че е много по-лесно да превъзмогнеш страха и да отидеш на профилактичен преглед, отколкото да превъзмогваш негативните емоции, ако се окажеш болен, и то в по-късен стадий. И е много по-евтино да отидеш на профилактичен преглед – едни 40 лева за ехограф, защото ако си под определена възраст личния лекар няма право да ти даде направление.&lt;/p&gt;

&lt;p&gt;==&lt;/p&gt;

&lt;p&gt;Има неща, с които можем да си помогнем профилактично, освен прегледите, разбира се. Те не са панацея, но все пак помагат – здравословният начин на живот, спорта, добрият сън, намаляването на стреса, доколкото може чистият въздух и чистите храни.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: По-“лесно” ли се пише за нещо толкова трудно, когато пишеш от страната на тези, които го познават от първо лице? Самата ти си преминала това изпитание.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Мисля, че да преминеш през болестта е единственият възможен начин да пишеш за нея. Иначе дори няма да знаеш за какво да попиташ хората, които интервюираш. Гледала съм например филми, в които болната жена прави разни неща, които никоя от нас няма да направи в реалността. А и кой човек ще се захване с такава тема, ако не е лично засегнат?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Жените в книгата имат различни истории, но като че ли съществува един над-разказ и над-глас, който ги обединява и те зазвучават като една. Трудно ли ти беше да отличиш гласовете им?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Точно обратното, трудно ми беше да направя текста хомогенен и да звучи не толкова като ежедневни приказки в кафенето. Може би ти си усетила следите на тези мои усилия. Освен това, единственият разказ, който следва събитията в живота на една-единствена жена, е този на бременната Ваня. Другите разкази са смесени от преживяванията на няколко жени.&lt;/p&gt;

&lt;p&gt;==&lt;/p&gt;

&lt;p&gt;Аз имах известна съпротива да направя това, тъй като се нарушава чистата документалност. Но след като го изпробвах, видях, че е по-четивно и остана така. И имената са сменени, разбира се.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: Доколко различен и доколко еднакъв е всъщност опитът на онези, които водят битка с болестта? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Много е сходен по отношение на емоциите – страх, страх, страх. Страхът разделя хората на две групи – смели и такива, които се предават. В моята книга всички са от смелите. И аз срещнах главно смели хора. Жените не си знаем колко сме силни.&lt;/p&gt;

&lt;p&gt;==&lt;/p&gt;

&lt;p&gt;Различен е начинът, по който се открива болестта. Има жени, които отиват просто на профилактичен преглед, а други напипват бучка и отлагат ли, отлагат да посетят лекаря. По различни пътища човек стига до решението какво да прави. Някои се доверяват изцяло на лекарите, на други е необходима цялата налична информация.&lt;/p&gt;

&lt;p&gt;==&lt;/p&gt;

&lt;p&gt;Някои не оцеляват. Но и мнозина преминават през болестта и продължават. Важно е медиите да тръбят статистиките за оцелелите, но се оказва, че в България не се води такава. А особено ракът на гърдата е почти 100% лечим, ако се открие в ранен стадий.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: За кого е повече тази книга: за онези, които в момента се борят с рака, за техните близки, които трябва да намерят собствени сили да бъдат до тях, или за онези, на които това може да се случи, защото в живота ни няма абсолютна сигурност?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Писах книгата, като имах предвид близкия кръг хора около лекуващите се. Искаше ми се по-добре да разбират какво се случва и как могат да помогнат. В този момент те много искат да ни подкрепят, но ние не можем добре да комуникираме, доста време трябва да подредим целия хаос в нас.&lt;/p&gt;

&lt;p&gt;==&lt;/p&gt;

&lt;p&gt;Може би някой близък може да напише обратната гледна точка – какво изпитват и как се справят близките.&lt;/p&gt;

&lt;p&gt;==&lt;/p&gt;

&lt;p&gt;Понякога книгата ми изглежда като женско бъбрене в уютна сладкарничка. В този смисъл ако някоя жена няма с кого да си споделя, книгата би могла да й помогне, да я подреди вътрешно. А колкото до незасегнатите от такава болест – достатъчно е да решат да ходят на профилактични прегледи. Едва ли предварителното знание може да смекчи удара от подобна вест.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Това е книга с послание. Ако трябва да го събереш в едно изречение, какво ще е то?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Погрижете се за себе си – няма да го направи нито някой друг, нито здравната система.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Би ли написала нова книга? За какво ще е тя?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Всъщност преди „Годината на осемте химии“ съм написала два романа до половината. Седят си прибрани. Искам да ги довърша. Щом ме питаш, тук за първи път ще направя пичинг на единия от тях: Млада социална работничка се сработва чудесно с компания старци, създали свой въображаем свят, различен от действителността. Животът на всички става по-лесен и приятен, но се оказва, че никой не е това, за което се представя.&lt;/p&gt;
</description>
        <pubDate>Mon, 18 Feb 2019 00:00:00 +0000</pubDate>
        <link>/interviews/2019/02/18/10-11-%D0%BF%D0%B5%D1%82%D1%8F-%D0%BD%D0%B0%D0%BA%D0%BE%D0%B2%D0%B0-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B5%D1%88-%D0%BF%D1%80%D0%B5%D0%B7-%D1%80%D0%B0%D0%BA%D0%B0-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B4%D0%B0-%D0%BF%D0%B8%D1%88%D0%B5%D1%88-%D0%B7%D0%B0-%D0%BD%D0%B5%D0%B3%D0%BE-%D0%B2-%D0%BC%D0%BE%D1%8F%D1%82%D0%B0-%D0%BA%D0%BD%D0%B8%D0%B3%D0%B0-%D0%B2%D1%81%D0%B8%D1%87%D0%BA%D0%B8-%D1%81%D0%B0-%D0%BE%D1%82-%D1%81%D0%BC%D0%B5%D0%BB%D0%B8%D1%82%D0%B5.html</link>
        <guid isPermaLink="true">/interviews/2019/02/18/10-11-%D0%BF%D0%B5%D1%82%D1%8F-%D0%BD%D0%B0%D0%BA%D0%BE%D0%B2%D0%B0-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B5%D1%88-%D0%BF%D1%80%D0%B5%D0%B7-%D1%80%D0%B0%D0%BA%D0%B0-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B4%D0%B0-%D0%BF%D0%B8%D1%88%D0%B5%D1%88-%D0%B7%D0%B0-%D0%BD%D0%B5%D0%B3%D0%BE-%D0%B2-%D0%BC%D0%BE%D1%8F%D1%82%D0%B0-%D0%BA%D0%BD%D0%B8%D0%B3%D0%B0-%D0%B2%D1%81%D0%B8%D1%87%D0%BA%D0%B8-%D1%81%D0%B0-%D0%BE%D1%82-%D1%81%D0%BC%D0%B5%D0%BB%D0%B8%D1%82%D0%B5.html</guid>
        
        <category>Петя Накова</category>
        
        <category>годината на осемте химии</category>
        
        <category>интервю</category>
        
        <category>Жанет 45</category>
        
        <category>рак на гърдата</category>
        
        
        <category>interviews</category>
        
      </item>
    
      <item>
        <title>Another test</title>
        <description>&lt;p&gt;test&lt;/p&gt;
</description>
        <pubDate>Sun, 17 Feb 2019 00:00:00 +0000</pubDate>
        <link>/interviews/2019/02/17/17-46-another-test.html</link>
        <guid isPermaLink="true">/interviews/2019/02/17/17-46-another-test.html</guid>
        
        <category>роман</category>
        
        
        <category>interviews</category>
        
      </item>
    
      <item>
        <title>test post</title>
        <description>&lt;p&gt;test&lt;/p&gt;
</description>
        <pubDate>Sun, 17 Feb 2019 00:00:00 +0000</pubDate>
        <link>/bookreviews/2019/02/17/17-18-test-post.html</link>
        <guid isPermaLink="true">/bookreviews/2019/02/17/17-18-test-post.html</guid>
        
        <category>поезия</category>
        
        
        <category>bookreviews</category>
        
      </item>
    
      <item>
        <title>Представят два чешки романа по повод годишнината от Пражката пролет</title>
        <description>&lt;p&gt;Най-новите книжни издания на „Бохемия клуб“ и „Парадокс“ - „Чешки съновник“ от Лудвик Вацулик и „Хотел „Авион“ от Иржи Кратохвил, ще бъдат представени на 18 февруари от 18 . в Чешкия център. Поводът е 51-ата годишнина от революционните събития в Чехословакия, известни като Пражка пролет.&lt;/p&gt;

&lt;p&gt;==&lt;/p&gt;

&lt;p&gt;Премиерата ще бъде съпътствана от честване на добре познатата на всички бохемисти преподавателка и преводачка Анжелина Пенчева, на която има посвещение в новоизлязлата книжка на „Хомо Бохемикус“ - „Крепости и замъци в Бохемия и Моравия“.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Романът „Чешки съновник“ от Лудвик Вацулик&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;(в превод на Васил Самоковлиев) е средищно произведение за чешката проза от втората половина на XX в. За първи път е публикуван в нелегално самиздатско издание през 1981 г., през 1983 г. излиза в знаменитото емигрантско издателство 68´ Publishers в Торонто, а първото официално издание в родината му се осъществява в бърненското издателство Atlantis през 1990 г.&lt;/p&gt;

&lt;p&gt;==&lt;/p&gt;

&lt;p&gt;Написана под формата на дневник, книгата проследява една година от живота на своя герой, чийто прототип е самият автор, и пресъздава обществената ситуация в Чехословакия от края на 70-те години, както и атмосферата в дисидентската литературна общност.&lt;/p&gt;

&lt;p&gt;==&lt;/p&gt;

&lt;p&gt;Макар да съдържа множество реални факти, а героите му да са действителни личности, „Чешки съновник“ не е документална книга, а многопластов художествен разказ за опита на личността и обществото с тоталитарната власт. Съчетавайки автобиографизъм и художествена измислица, достоверност и въображение, Лудвик Вацулик създава един от най-оригиналните опити с жанра на романа в родната си литература от последните десетилетия на миналия век.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Романът на Иржи Кратохвил „Хотел Авион“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;(в превод на Анжелина Пенчева) е вдъхновен е от една от забележителностите на град Бърно – построения през 1928 г. по проект на архитект Бохуслав Фухс хотел „Авион“. Хотелът, смятан за един от символите на бърненския функционализъм, се намира в центъра на града, на ул. „Ческа“, и е известен като една от най-тесните хотелски сгради в света. Парцелът, на който се издига, е с размери едва 8 на 34 метра, с което е съобразено архитектурното решение на неговия интериор.&lt;/p&gt;

&lt;p&gt;==&lt;/p&gt;

&lt;p&gt;„Тъй като не знам как да създам мултифункционален роман, който да бъде едновременно литературно, пластично, музикално, театрално и танцово произведение, задоволих се с досега на литературата и архитектурата. „Хотел Авион“ е романов макет на хотел „Авион“. Има неговите десет етажа, вертикалните пробиви от една глава в друга, семплата сложност на функционализма, тясното, но наситено разказно пространство, а от последната десета глава на романа има  изглед като от тераса. И сега е ред на архитектите да построят хотел по някой мой роман, например по „Нощно танго“”, казва авторът.&lt;/p&gt;
</description>
        <pubDate>Sat, 16 Feb 2019 00:00:00 +0000</pubDate>
        <link>/newbooks/2019/02/16/13-11-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B4%D0%B2%D0%B0-%D1%87%D0%B5%D1%88%D0%BA%D0%B8-%D1%80%D0%BE%D0%BC%D0%B0%D0%BD%D0%B0-%D0%BF%D0%BE-%D0%BF%D0%BE%D0%B2%D0%BE%D0%B4-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BF%D1%80%D0%B0%D0%B6%D0%BA%D0%B0%D1%82%D0%B0-%D0%BF%D1%80%D0%BE%D0%BB%D0%B5%D1%82.html</link>
        <guid isPermaLink="true">/newbooks/2019/02/16/13-11-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B4%D0%B2%D0%B0-%D1%87%D0%B5%D1%88%D0%BA%D0%B8-%D1%80%D0%BE%D0%BC%D0%B0%D0%BD%D0%B0-%D0%BF%D0%BE-%D0%BF%D0%BE%D0%B2%D0%BE%D0%B4-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BF%D1%80%D0%B0%D0%B6%D0%BA%D0%B0%D1%82%D0%B0-%D0%BF%D1%80%D0%BE%D0%BB%D0%B5%D1%82.html</guid>
        
        <category>Лудвик Вацулик</category>
        
        <category>роман</category>
        
        <category>книга</category>
        
        <category>Иржи Кратохвил</category>
        
        <category>чешки съновник</category>
        
        <category>хотел авион</category>
        
        <category>Парадокс</category>
        
        
        <category>newbooks</category>
        
      </item>
    
      <item>
        <title>Рецензия: Людмила Улицка, &quot;Непрекъсната линия&quot; </title>
        <description>&lt;p&gt;“Непрекъсната линия” на Людмила Улицка (изд. “Колибри) e сборник със свързани повести, който може да се чете и като роман, чиято обща нишка е главната героиня Женя. Тя и лайтмотивът на лъжата и измислицата се явяват непрекъснатата линия (в оригинал - “пронизваща” линия) в тази книга, въпреки че в отделните глави разказваческата камера, понякога без предупреждение, преминава от страната на другите герои.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героиня на нашето време&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Личният живот на главната героиня Женя е като че ли само маркиран, представен с няколко бегли щриха, големите промени в него са споменати в изречение-две, с изключение на драматичния обрат, който заема последната повест. Образът на Женя в романа се явява по-скоро спояващото и “изслушващо” присъствие в една галерия от предимно женски образи, с които тя си взаимодейства, разговаря, разменя грижи и жестове. Женя е щедра и дейна, енергична и винаги готова да откликне, тя оказва влияние върху другите.&lt;/p&gt;

&lt;p&gt;==&lt;/p&gt;

&lt;p&gt;Макар че обществено-политическите белези също са на ниво пестеливи загатвания, този женски калейдоскоп създава чудесна скица на руското общество, в което живеят (или от което бягат) героините - от соц времената до наши дни, от времето, в което Женя е млада майка с малко дете, до времето, в което е вече успяла възрастна жена с двама големи сина.&lt;/p&gt;

&lt;p&gt;==&lt;/p&gt;

&lt;p&gt;Женя е човек творчески, с високо литературно образование, преминала през няколко брака, успешна в работата си, предприемач със собствен бизнес. И докато времената и обстоятелствата в живота й се променят, тя като че ли запазва тази същност на отзивчива и добра жена, способна на съпричастие. Както самата Улицка казва в свое интервю “човек, избавен от страданията, губи и способността за състрадание”.&lt;/p&gt;

&lt;p&gt;==&lt;/p&gt;

&lt;p&gt;Да, “Непрекъсната линия” е изключително женска книга, като мъжете присъстват само като бегла отправна точка в женското битие, споменато, но без развитие на образа им (с изключение донякъде в последната повест, най-личната). Това пъстро женско царство е по руски уютно, домашно, кухненски уютно, и до болка познато, и объркано, и смешно, и тъжно, но най-вече твърде човешко.&lt;/p&gt;

&lt;p&gt;==&lt;/p&gt;

&lt;p&gt;Действието в книгата не е съвсем линейно, сюжетът не гони някакъв премислен напредващ ход и развитие. Понякога то обхваща малки периоди от време, в които обаче има достатъчно динамика и развой на образите. Улицка е майстор на психологическата проза, тя се вживява с еднаква дълбочина, внимание и житейска мъдрост и във възрастните, и в децата. “Познатостта” на тези образи обаче не е равносилна на клишираност, освен може би при предсказуемостта, с която описва хора, свързани по някакъв начин с религията (те са нелепи, фанатични, суеверни) и науката (като съпруга, който като всеки учен е бил неадекватен към бита и грижите по него).&lt;/p&gt;

&lt;p&gt;==&lt;/p&gt;

&lt;p&gt;Героите на Улицка са триизмерни, живи, ежедневни и близки, а от друга страна - включително чрез увлеченията и илюзиите си - те са чудати, шарени, ексцентрични, способни напълно да изненадат, да извършат странни и неочаквани постъпки. Някои от тях са роднини, съседи, стари познайници, жени на бивши, преподавателки, обикновени жени с неподредил се живот, проститутки, деца.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Изкуството да (си измисляш как) живееш&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В едно от интервютата си Улицка говори за особения талант на руската жена да бъде нещастна. Може би заради него жените в тази книга са придобили и другия - способността пред себе си и другите да разкрасяват своя живот, да си го (до)измислят, да се крият зад друга самоличност, въобразявайки си минало и бъдеще, любови и травми. Чрез всяки от жените в книгата, вкл. накрая и чрез собственото си състояние, Женя влиза в досег с този вид лъжа.&lt;/p&gt;

&lt;p&gt;==&lt;/p&gt;

&lt;p&gt;Въпреки че тя се научава донякъде да я предугажда, тази лъжа (или по-точната дума е все пак “измислица”) като че ли е много трудно различима от истината, понеже в известен смисъл е органична, героите сякаш сами вярват и разчитат на нея, за да приемат живота си такъв, какъвто е. Тази измислица осмисля настоящото им положение, прави ежедневието и рутината им по-вълнуващи и (мело)драматични, съхранява вътрешния аз, който са си избрали, настройката на душевността им.&lt;/p&gt;

&lt;p&gt;==&lt;/p&gt;

&lt;p&gt;Женя хваща мнозина в лъжа, макар и не непосредствено, тъй като самата тя в началото е наивна, впечатлителна. Всяка от събеседничките й - жени в различна възраст и социално положение - има различна причина да си измисля. Тази фантазия е ту детска и невинно-опасна, способна да предизвика сериозни поражения, без да го съзнава; ту е желание да придадеш тежест и сериозност на живота си; ту е самозаблуда от обезвереност и безнадеждност, която оправдава сегашния ти живот и му дава причина да е пропаднал; ту е инфантилно хитруване у иначе почтени личности; ту е нежелание и неспособност да погледнем в себе си; ту е етап от лутанията ни, ту пък е самата истина, сбъркана за лъжа, тъй звучи толкова невероятно.&lt;/p&gt;

&lt;p&gt;==&lt;/p&gt;

&lt;p&gt;Стилът на Улицка е изключително четивен, много руски, върви като портвайна, който Женя и една от героините споделят, не му липсва и чувство за самоирония и хумор, снизходителен към човешките грешки и ексцентричности, а това създава впечатлението за апетитна и земна проза. До голяма степен тази лекота се дължи и на великолепните “разговорни” диалози на Улицка, битови, живи и одухотворени, сякаш разигравани пред очите ни.&lt;/p&gt;

&lt;p&gt;==&lt;/p&gt;

&lt;p&gt;В заключение - препоръчвам тази книга, дори да е първото, което четете от Людмила Улицка!&lt;/p&gt;
</description>
        <pubDate>Sat, 16 Feb 2019 00:00:00 +0000</pubDate>
        <link>/bookreviews/2019/02/16/13-04-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BB%D1%8E%D0%B4%D0%BC%D0%B8%D0%BB%D0%B0-%D1%83%D0%BB%D0%B8%D1%86%D0%BA%D0%B0-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B0-%D0%BB%D0%B8%D0%BD%D0%B8%D1%8F.html</link>
        <guid isPermaLink="true">/bookreviews/2019/02/16/13-04-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BB%D1%8E%D0%B4%D0%BC%D0%B8%D0%BB%D0%B0-%D1%83%D0%BB%D0%B8%D1%86%D0%BA%D0%B0-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B0-%D0%BB%D0%B8%D0%BD%D0%B8%D1%8F.html</guid>
        
        <category>Людмила Улицка</category>
        
        <category>непрекъсната линия</category>
        
        <category>роман</category>
        
        <category>книга</category>
        
        <category>Колибри</category>
        
        
        <category>bookreviews</category>
        
      </item>
    
      <item>
        <title>&quot;Кройцерова соната&quot; излиза отново на български в самостоятелно издание</title>
        <description>&lt;p&gt;Най-цензурираното произведение на Лев Толстой - „Кройцерова соната“, което десетилетия наред не спира да провокира своите читатели, отново излиза на български език под знака на „Апостроф“. Това е първото самостоятелно издание на повестта от 41 години насам.&lt;/p&gt;

&lt;p&gt;==&lt;/p&gt;

&lt;p&gt;Една от най-великите творби на руския писател е написана през 1889 г., но веднага след публикацията си е цензурирана от руските власти. Няколко месеца по-късно и американските пощи отказват разпространението на издания от периодичния печат, в които са поместени откъси от „Кройцерова соната“, а скоро тя е напълно забранена.&lt;/p&gt;

&lt;p&gt;==&lt;/p&gt;

&lt;p&gt;Кръстена на музикалното произведение за цигулка и пиано на Бетовен, повестта на свой ред дава вдъхновение на голям брой творци да използват елементи от нея за екранизации, пиеси, балетни постановки, музика и картини, но също така разгневява редица политически и обществени личности с основната си идея.&lt;/p&gt;

&lt;p&gt;==&lt;/p&gt;

&lt;p&gt;Повестта проследява сложен любовен триъгълник, който завинаги преобръща живота на героите на Толстой. Дворянският предводител Позднишев има бурна връзка със съпругата си, която често довежда двойката до скандали. След раждането на първото им дете обаче всичко се променя. Съпругата му се разхубавява още повече, интересът на мъжете към нея нараства, а Позднишев вкусва горчивината на заслепяващата ревност. Един музикант и едно известно произведение поставят края на търпението и рационалността на главния герой, а фаталната развръзка е неизбежна.&lt;/p&gt;

&lt;p&gt;==&lt;/p&gt;

&lt;p&gt;Любовта и ревността са просто средства, които Толстой умело използва, за да обрисува идеалистичната представа за непорочността и нейната градивна сила в човешкия живот – идея, в която самият той вярва безпрекословно до края на живота си.&lt;/p&gt;
</description>
        <pubDate>Fri, 15 Feb 2019 00:00:00 +0000</pubDate>
        <link>/newbooks/2019/02/15/13-12-%D0%BA%D1%80%D0%BE%D0%B9%D1%86%D0%B5%D1%80%D0%BE%D0%B2%D0%B0-%D1%81%D0%BE%D0%BD%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5.html</link>
        <guid isPermaLink="true">/newbooks/2019/02/15/13-12-%D0%BA%D1%80%D0%BE%D0%B9%D1%86%D0%B5%D1%80%D0%BE%D0%B2%D0%B0-%D1%81%D0%BE%D0%BD%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5.html</guid>
        
        <category>кройцерова соната</category>
        
        <category>нови книги</category>
        
        <category>повест</category>
        
        <category>Лев Толстой</category>
        
        <category>Апостроф</category>
        
        
        <category>newbooks</category>
        
      </item>
    
      <item>
        <title>Рецензия: Петя Накова, &quot;Годината на осемте химии&quot;</title>
        <description>&lt;p&gt;&lt;em&gt;“Семейството на Ани е пред разпадане. Доника очаква внуче. Ваня е бременна. Росица живее спокойно и хармонично. Галя обича спорта и децата си. Всички те са диагностицирани с рак на гърдата. Очаква ги година с осем химиотерапии, много болка, но и изненадващо пътуване към себе си.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;“Годината на осемте химии” на Петя Накова е чудесна и здравословна книга - и да, такова нещо може да бъде казано дори за книга, посветена на страшната битка с рака на гърдата. Тежка, трудна и въпреки това прекрасна книга.&lt;/p&gt;

&lt;p&gt;==&lt;/p&gt;

&lt;p&gt;**От една страна, в началото ми се искаше веднага да я оставя, **&lt;/p&gt;

&lt;p&gt;==&lt;/p&gt;

&lt;p&gt;да спра да чета и да “скрия главата си в пясъка” - навярно това е съвсем нормална човешка реакция, свързана със заблудата, че когато не си даваш сметка за нещо, то няма да те засегне. Същата, заради която стотици жени не посещават профилактичните прегледи всяка година.&lt;/p&gt;

&lt;p&gt;==&lt;/p&gt;

&lt;p&gt;Колкото повече напредвах, обаче, толкова повече исках да се добера до един завършек, според който е постижимо да погледнеш (възможността за) болестта в очите, да преодолееш спектъра на обичайните емоционални реакции при дълбока криза и да постигнеш по човешки възможна победа.&lt;/p&gt;

&lt;p&gt;==&lt;/p&gt;

&lt;p&gt;Победата е възможна, уверява ни тази книга през разказите от първо лице на пет жени, зад които са събрани личните изповеди на осем пациентки, вкл. авторката, самата тя минала през изпитанието “рак на гърдата”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Годината на осемте химии” е искрена, открита, интимна книга&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тя навлиза в света и психиката на петте героини - от научаването на диагнозата до края на терапията им - и засяга всички етапи, през които те преминават: шока и отхвърлянето, истерията и ужаса, въпросите “защо на мен” и гнева, страха и преструвката, че всичко е наред, начина, по който съобщават на близките си, хилядите вътрешни въпроси, унинието и предаването, физическите промени, окапването на косата, немощта и останалите симптоми при лечението, изолирането от света, преосмислянето на живота, промяната на нагласата и отношенията с близките, заемането с важните въпроси от живота, обръщането към себе си и/или Бог и вярата, а накрая и чистата радост от живота в “годината на осемте химии”. Радостта, че си жив и оцеляващ и животът продължава да има смисъл.&lt;/p&gt;

&lt;p&gt;==&lt;/p&gt;

&lt;p&gt;**“Годината на осемте химии” е книга за всички **&lt;/p&gt;

&lt;p&gt;==&lt;/p&gt;

&lt;p&gt;И за тези, които са в разгара на адската битка с болестта и имат нужда от огледало, което да отрази силата и красотата им, уверявайки ги, че не са сами. И за техните близки, които съпреживяват това изпитание и съдействат за това болестта да бъде надвита, или поне опитомена. И за онези, които пренебрегват препоръките за годишни прегледи и смятат, че това никога няма да се случи на самите тях.&lt;/p&gt;

&lt;p&gt;==&lt;/p&gt;

&lt;p&gt;Ракът е една от реалностите на XXI век, но въпреки това “има толкова възможности за оцеляване”, обнадеждава всички тях тази книга. Силно, силно я препоръчвам, защото освен тежка, тя е и безкрайно жизнеутвърждаваща.&lt;/p&gt;

&lt;p&gt;==&lt;/p&gt;

&lt;p&gt;Бих искала да спомена и прекрасната корица на Люба Халева, която стилизира всички реалности на битката с рака - от хапчетата, самобръсначката за косата и гръдните протези до крилото, което сякаш невидимо замества липсващите гърди на тези смели жени.&lt;/p&gt;
</description>
        <pubDate>Fri, 15 Feb 2019 00:00:00 +0000</pubDate>
        <link>/bookreviews/2019/02/15/10-23-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8F-%D0%BD%D0%B0%D0%BA%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%BE%D1%81%D0%B5%D0%BC%D1%82%D0%B5-%D1%85%D0%B8%D0%BC%D0%B8%D0%B8.html</link>
        <guid isPermaLink="true">/bookreviews/2019/02/15/10-23-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8F-%D0%BD%D0%B0%D0%BA%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%BE%D1%81%D0%B5%D0%BC%D1%82%D0%B5-%D1%85%D0%B8%D0%BC%D0%B8%D0%B8.html</guid>
        
        <category>Петя Накова</category>
        
        <category>книга</category>
        
        <category>годината на осемта химии</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Йехуда Амихай: Точна жена</title>
        <description>&lt;p&gt;Една точна жена с къса коса внася ред&lt;/p&gt;

&lt;p&gt;в мислите и шкафовете ми,&lt;/p&gt;

&lt;p&gt;мести чувства наоколо като мебели&lt;/p&gt;

&lt;p&gt;и ги преподрежда.&lt;/p&gt;

&lt;p&gt;Жена, чието тяло здраво в кръста е стегнато&lt;/p&gt;

&lt;p&gt;и плътно разделено&lt;/p&gt;

&lt;p&gt;на горна и долна част,&lt;/p&gt;

&lt;p&gt;с очи, които предсказват времето,&lt;/p&gt;

&lt;p&gt;от нечупливи стъкла.&lt;/p&gt;

&lt;p&gt;Дори страстните й викове следват ясен ред&lt;/p&gt;

&lt;p&gt;един подир друг:&lt;/p&gt;

&lt;p&gt;питомен гълъб, после див гълъб,&lt;/p&gt;

&lt;p&gt;после паун, ранен паун, пищящ паун,&lt;/p&gt;

&lt;p&gt;после див паун, питомен паун, гълъб гълъб,&lt;/p&gt;

&lt;p&gt;туп, туп, туп.&lt;/p&gt;

&lt;p&gt;==&lt;/p&gt;

&lt;p&gt;Точна жена: на килима в спалнята&lt;/p&gt;

&lt;p&gt;обувките й вечно сочат навън от леглото.&lt;/p&gt;

&lt;p&gt;(Моите сочат навътре.)&lt;/p&gt;
</description>
        <pubDate>Thu, 14 Feb 2019 00:00:00 +0000</pubDate>
        <link>/translations/2019/02/14/11-44-%D0%B9%D0%B5%D1%85%D1%83%D0%B4%D0%B0-%D0%B0%D0%BC%D0%B8%D1%85%D0%B0%D0%B9-%D1%82%D0%BE%D1%87%D0%BD%D0%B0-%D0%B6%D0%B5%D0%BD%D0%B0.html</link>
        <guid isPermaLink="true">/translations/2019/02/14/11-44-%D0%B9%D0%B5%D1%85%D1%83%D0%B4%D0%B0-%D0%B0%D0%BC%D0%B8%D1%85%D0%B0%D0%B9-%D1%82%D0%BE%D1%87%D0%BD%D0%B0-%D0%B6%D0%B5%D0%BD%D0%B0.html</guid>
        
        <category>Йехуда Амихай</category>
        
        <category>поезия</category>
        
        <category>израелска поезия</category>
        
        <category>превод</category>
        
        
        <category>translations</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Mon, 02 Sep 2019 13:12:42 +0000</pubDate>
    <lastBuildDate>Mon, 02 Sep 2019 13:12:42 +0000</lastBuildDate>
    <generator>Jekyll v3.8.5</generator>
    
      <item>
        <title>&quot;Гробницата на капуцините&quot; на Йозеф Рот с ново издание на български</title>
        <description>&lt;p&gt;Скиталец, журналист, пияница, мечтател – тези определения са все по адрес на писателя Йозеф Рот, нареждан сред най-добрите разказвачи на Европа от началото на ХХ век. На 2 септември се навършват 125 години от рождението му и литературният свят отбелязва подобаващо събитието с поредица инициативи.&lt;/p&gt;

&lt;p&gt;==&lt;/p&gt;

&lt;p&gt;Българското издателство „Лист” става част от тях с второ издание на романа „Гробницата на капуцините”. Преводът е същият, който проф. Ана Димова прави за първото от 1986 г., като е редактиран от нея за новото. Сега обаче романът излиза в самостоятелен том от 256 страници с корица на Дамян Дамянов.&lt;/p&gt;

&lt;p&gt;==&lt;/p&gt;

&lt;p&gt;Сюжетът се завърта около живота на Франц Фердинанд Трота. Последен, от славния род Трота, той живее нощ за нощ, а дните си проспива. Голямата война обаче променя света му и го белязва с вината, че е несправедливо оцелял.&lt;/p&gt;

&lt;p&gt;==&lt;/p&gt;

&lt;p&gt;„Гробницата на капуцините” излиза за първи път в Австрия през 1938 г. и с днешна дата е великолепен разказ и документ за онова време и за разпада на Хабсбургската империя.&lt;/p&gt;

&lt;p&gt;==&lt;/p&gt;

&lt;p&gt;„Гробницата на капуцините” е втората книга на Йозеф Рот в каталога на „Лист”. Преди две години издателството пусна избрани разкази и новели на писателя в сборника „Легенда за светия пияница”. Тогава идеята беше да се поправи поне малко несправедливостта от това, че оригиналните преводи на Ана Димова бяха плагиатствани от езиковеда Владко Мурдаров.&lt;/p&gt;

&lt;p&gt;==&lt;/p&gt;

&lt;p&gt;Авторът на романа се ражда в Швабенхоф край градчето Броди, Източна Галиция, в еврейско семейство. Следва философия и германистика в Лемберг (днес Лвов) и Виена. През 1916 г., в разгара на Първата световна война, Йозеф Рот се записва доброволец в австро-унгарската армия и попада в руски плен. След края на войната става журналист във Виена и по-късно в Берлин, а през 1924 г. е редактор на „Франкфуртер цайтунг“.&lt;/p&gt;

&lt;p&gt;==&lt;/p&gt;

&lt;p&gt;Близък приятел е със Стефан Цвайг и Ернст Вайс. След възшествието на националсоциализма през 1933 г. книгите му са забранени и Рот емигрира през Австрия във Франция, където изпада в дълбоко отчаяние и се алкохолизира. Умира в едно парижко кафене, след като научава за смъртта на друг близък – драматурга Ернст Толер.&lt;/p&gt;
</description>
        <pubDate>Mon, 02 Sep 2019 00:00:00 +0000</pubDate>
        <link>/newbooks/2019/09/02/14-12-%D0%B3%D1%80%D0%BE%D0%B1%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%B0%D0%BF%D1%83%D1%86%D0%B8%D0%BD%D0%B8%D1%82%D0%B5-%D0%BD%D0%B0-%D0%B9%D0%BE%D0%B7%D0%B5%D1%84-%D1%80%D0%BE%D1%82-%D1%81-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/09/02/14-12-%D0%B3%D1%80%D0%BE%D0%B1%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%B0%D0%BF%D1%83%D1%86%D0%B8%D0%BD%D0%B8%D1%82%D0%B5-%D0%BD%D0%B0-%D0%B9%D0%BE%D0%B7%D0%B5%D1%84-%D1%80%D0%BE%D1%82-%D1%81-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Йозеф Рот</category>
        
        <category>Лист</category>
        
        <category>роман</category>
        
        <category>нова книга</category>
        
        <category>гробницата на капуцините</category>
        
        
        <category>newbooks</category>
        
      </item>
    
      <item>
        <title>Продължение на &quot;Под игото&quot; с ново издание след 25 години</title>
        <description>&lt;p&gt;Четвърт век след последното си издание и в навечерието на 170-годишнината от рождението на Иван Вазов неговият оспорван роман „Нова земя” излиза отново на книжния пазар от издателство „Кръг”. Дизайнерът Капка Кънева оформя епичния летопис за следосвобожденска България в нов том с част от оригиналните илюстрации на Обербауер.&lt;/p&gt;

&lt;p&gt;==&lt;/p&gt;

&lt;p&gt;Романът „Нова земя”, написан като продължение на „Под игото”, е сред най-малко издаваните произведения на Вазов. За първи път той излиза през 1896 година. „За жалост критиката, сякаш по един заговор, нападна „Нова земя” най-безпощадно – споделя писателят пред проф. Иван Шишманов. – Едва ли друга българска книга е предизвиквала такъв поток от хули, отричания и нападки. Тия хули силно ме оскърбиха и обезсърчиха, защото аз намирах, намирам и днес, че като историко-битов роман „Нова земя” стои може би по-долу от „Под игото”, но го надминава като художествено произведение.”&lt;/p&gt;

&lt;p&gt;==&lt;/p&gt;

&lt;p&gt;Изтъкнатата изследователка на Вазовото литературно наследство Милена Цанева обаче подчертава, че книгата би била любопитна точно с картината, която прави на този преломен момент в историята ни. Вазов дава панорамна картина на следосбожденските събития до Съединението, рисувайки великолепни картини на историческите вълнения от този период. Той не изоставя и своя критически патос, като смесва белетристиката си с документалистика.&lt;/p&gt;

&lt;p&gt;==&lt;/p&gt;

&lt;p&gt;В „Нова земя” писателят събужда част от познатите образи от „Под игото”, а други от новите герои са наследници на известните характери. Така например Найден Стремски е син на чорбаджи Марко. „В лицето на Стремски изобразих себе си”, казва авторът пред проф. Шишманов. Макар че романът не е биографичен или мемоарен, Вазов вплита в душевността и историята на Найден част от своята. Пътят му проследява пътя и на самия Вазов – Берковица, Сопот, Пловдив, рисувайки цялостна картина на страната. Но както „Под игото” не е роман за Бойчо Огнянов, а за предосвобожденска България, така и „Нова земя” не е роман за Найден Стремски, а за събитията, последвали свободата.&lt;/p&gt;

&lt;p&gt;==&lt;/p&gt;

&lt;p&gt;Появява се и Иван Боримечката, но леко променен – вече е заможен, селски кмет и депутат. В него се оглеждат характерни за епохата процеси.&lt;/p&gt;

&lt;p&gt;==&lt;/p&gt;

&lt;p&gt;В „Нова земя” Вазов прави разрез и на новата българска интелигенция с нейния съмнителен (по мнението му) духовен, морален, политически, обществен живот. Под неговите стрели попадат и двама социалисти.&lt;/p&gt;

&lt;p&gt;==&lt;/p&gt;

&lt;p&gt;Догодина Народният театър „Иван Вазов” ще отбележи 170-годишнината от рождението на патриарха на българската литература с постановка по „Нова земя”. По нея вече работят драматурзите на театъра Юрий Дачев и Мирела Иванова.&lt;/p&gt;

&lt;p&gt;==&lt;/p&gt;

&lt;p&gt;Романът „Нова земя“ излиза за първи път през 1896 г. от централната книжарница на Т. Ф. Чипев в София. Книгата събира 542 страници между твърдите си корици и 19 илюстрации на Обербауер, Мърквичка, Митов и Канела. Формално съществуват шест издания на „Нова земя“ от същата година, но сравнението между тях, както и данни от тогавашния печат, доказват, че всъщност става дума за шест тиража от по 1000 екземпляра на едно и също издание. След това „Нова земя“ се публикува рядко.&lt;/p&gt;

&lt;p&gt;==&lt;/p&gt;

&lt;p&gt;За втори път излиза чак след смъртта на Иван Вазов в събраните му съчинения от 1922 г. Настоящата книга е шестото самостоятелно издание на романа и единственото, публикувано след 2000 г. В него е запазен автентичният Вазов език, а в оформлението му са ползвани фрагменти от оригиналните илюстрации на т.нар. четвърто издание на „Нова земя“ от 1896 г.&lt;/p&gt;
</description>
        <pubDate>Fri, 30 Aug 2019 00:00:00 +0000</pubDate>
        <link>/newbooks/2019/08/30/11-11-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-%D1%81-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81%D0%BB%D0%B5%D0%B4-25-%D0%B3%D0%BE%D0%B4%D0%B8%D0%BD%D0%B8.html</link>
        <guid isPermaLink="true">/newbooks/2019/08/30/11-11-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-%D1%81-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81%D0%BB%D0%B5%D0%B4-25-%D0%B3%D0%BE%D0%B4%D0%B8%D0%BD%D0%B8.html</guid>
        
        <category>нова книга</category>
        
        <category>Иван Вазов</category>
        
        <category>нова земя</category>
        
        <category>Кръг</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Антония Апостолова: Баналността на вечните теми ражда най-силнaта литература</title>
        <description>&lt;p&gt;&lt;em&gt;Когато &lt;strong&gt;Камелия Кучер&lt;/strong&gt;, талантливата авторка на романите “Дом” и предстоящия “Нощ” (изд. “Хермес”), настоя да направи интервю с мен за собствения ми сайт, това ми се стори изключително странно - въпреки че самата аз непрекъснато го правя за другите автори. Tя все пак ме убеди. Единствената разлика е, че тя ще бъде в ролята на интервюиращ, а платформата си остава същата. И така - отговарям на въпросите й за _&lt;a href=&quot;https://literaturnirazgovori.com/mybooks/2019/08/21/10-32-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%B2-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D1%89%D0%B5%D1%82%D0%B8-%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B0%D1%82%D0%B0-%D0%B7%D0%B0%D0%B4-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B8%D1%82%D0%B5-%D0%BD%D0%B8.html&quot;&gt;_книгата ми “Потъване в мъртво море”_&lt;/a&gt;&lt;/em&gt;:_&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Има ли нишка, която свързва всичките ти разкази и коя е тя? Какво ме очаква като читател, който тепърва ще разгърне “Потъване в мъртво море”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония&lt;/em&gt;&lt;/strong&gt;: Има. И тя не беше предварително “назначена”, а се получи органично, естествено, като че ли избистрена от наследството на миналото ми - защото вярвам, че ние сме направени преди всичко от нашето минало. Иде ми да се пошегувам, че нищо добро не очаква читателя, но не винаги са разбирали тъмния ми хумор, а в случая се шегувам само до някъде.&lt;/p&gt;

&lt;p&gt;==&lt;/p&gt;

&lt;p&gt;Не бих искала да плаша тези, които ще посегнат към книгата, но нишката, свързваща тези разкази, не е лека, а тежи като осолено в бурни води въже - общата тема на историите е загубата, ентропията, често смъртта. Героите ми преживяват своя досег с тях, а аз ги изследвам подобно на хомункулуси, проследявам жестовете им, завладелите ги мисли, движението на паметта им.&lt;/p&gt;

&lt;p&gt;==&lt;/p&gt;

&lt;p&gt;Да, героите ми са поставени в ситуации, които могат да се случат на всеки от нас, но аз никога не съм обичала “битовата”, нито пък остросюжетната проза, без в нея задължително да присъстват големите теми. Всъщност, много по-трудно е да обговориш именно баналните, всекидневни сюжети по силен и вълнуващ начин. А за мен тези теми са именно такива. Баналността и повторимостта на смъртта, например, не я прави литературно клише - напротив, чрез вечните теми като нея се разкрива майсторството на писателския глас.&lt;/p&gt;

&lt;p&gt;==&lt;/p&gt;

&lt;p&gt;Впрочем, смъртта присъстваше и в първата ми книга с поезия “Солена ябълка”(1994). Там също има много екзистенциален, философски мрак, но пронизан и облагороден от светлина. Интересува ме именно неизбежната спойка между двете.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Камелия: Всеки автор вероятно оставя частица от себе си в написаното. Ти къде си в твоите разкази? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; Навсякъде. Вероятно това е неизбежно за всеки дебютиращ специално в прозата - да “изцеди” всичко, способно да се превърне в литература, от живота си върху листа. Всъщност то винаги е много повече, отколкото си мислим - да, гледам на много моменти от миналото си именно като на литературен материал, това определено помага за преживяването и осмислянето им.&lt;/p&gt;

&lt;p&gt;==&lt;/p&gt;

&lt;p&gt;Наистина съм навсякъде в тези страници, и не само аз, но и близките ми, дори детето ми, но тези частици са толкова разпръснати, че трябват детективски способности, за да бъдат сглобени обратно до достоверна лична история. Мисля, че балансът между личен опит и фикция е най-продуктивен, най-плътен, най-убедителен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Камелия: Говориш за вратите, пред които неминуемо се изправяме в живота си. Кого губим най-често в този преход - себе си или другите? И кой ги затваря и отваря - съдбата или самите ние? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; Невидимите врати са навсякъде в живота ни, всяко решение, всяка стъпка отварят една и затварят друга врата - и този ежеминутен преход е едно от най-верните клишета. Някои са истински масивни порти и пристъпването през тях е със съществени последици. Правим го винаги самите ние, дори когато изглежда, че друг(о) ни е довел(о) до там. Съдбата сме самите ние, колкото и да съм изкушавана да си мисля, че всичко е предопределено и заделено, опаковано някъде другаде за нас (при това го казвам с уточнението, че съм вярваща). Това е преследващо, натрапчиво, клаустрофобично чувство, ако мислим за него непрекъснато, и затова го правим в особени редки моменти.&lt;/p&gt;

&lt;p&gt;==&lt;/p&gt;

&lt;p&gt;Като че ли за това пиша в тези разкази - за тези специални моменти на меланхолична проницателност. Героите ми се изправят срещу себе си или паметта за случилото се с тях - те като че ли разопаковат опита си, надяват очилата за близко виждане, надничат през гръб към бездната, по ръба на която едва са преминали. Ала понякога пропадането е неизбежно и неудържимо, а осъзнаването продължава да не се случва.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Солта е онази екзистенциална подправка на живота, която ни учи да разпознаваме и ценим кратките моменти, подправени със сладост. Но какво е солта в твоите разкази?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; Солта е и в двете ми книги досега и заглавието на първата като че ли ясно говори за това, за което питаш - “Солена ябълка”, солта във всяка сладост. Във втората тя дойде сякаш от едноименния разказ, чието действие се развива на Мъртво море, мястото, което първо посетих, когато пристигнах в Израел при бъдещия си съпруг. Усещането беше извънземно - онзи лунен, пустинно сух, солен пейзаж, който може да подлюти фантазията, да възбуди чувствеността, да даде друг цвят на всичко дотогава. Той става декор на онова, което се случва с двойката в разказа - то е уж нищо, защото е въобразено, но именно онова, което си въобразяваме, говори най-силно за нас понякога.&lt;/p&gt;

&lt;p&gt;==&lt;/p&gt;

&lt;p&gt;Изправен пред заплахата на този опустошителен пейзаж - отвън и вътре в себе си, протагонистът открива уюта на споделените несъвършенства, белези, отнемания, които ни причинява времето. Открива връзката “въпреки”. В друг разказ малко дете ближе солница - момент на инстинктивно приближаване към вкуса на съществуването, който особено обичам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Разделяме ли се някога с раздялата? Раздялата като наша съставна част – за такава раздяла ли пишеш?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; Раздялата е навсякъде в тези разкази, така както празнотата стои зад всяко наше последващо изпълване. Някъде раздялата е спасително преодоляна - на косъм, но с всички неизбежни последствия, другаде е несъзнавана, или подценена, или насилена, или глупаво допусната. Понякога е раздяла с мъртвите, а понякога просто с илюзиите за себе си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Някои от разказите ни отвеждат далеч от България - в Израел, в Гърция. Какво свързва тези места?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: _&lt;/strong&gt;Соленото море?! Сега ми хрумна, навсякъде там има море. Иначе съпругът ми е израелец и отдавна се чувствам културно посветена в онзи свят. Дори ми се искаше да напиша изцяло “израелска” книга с разкази, чието действие се развива там. В този сборник те са три. Един от тях дори е “политически”, поне на повърхността, тъй като изключително личната история на една несъстояла се двойка, която разказвам в него, е свързана със събитията около убийството на Ицхак Рабин, ключова историческа фигура.&lt;/p&gt;

&lt;p&gt;==&lt;/p&gt;

&lt;p&gt;А, и още нещо - мнозина ми казват, стига де, всички знаят, че в Мъртво море не може да се потъне. Затова и си позволих малка “врътка”, като оставих думата “мъртво” с малка буква в заглавието. Защото всеки има едно такова море, една територия на неизбежност, която го засмуква противно на логиката и правилата и го преобразява.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Какъв читател си? Каква литература предпочиташ?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; Чета много от дете, винаги предпочитах четенето пред игрите, до саможивост. Може би най-силният ми период на четене беше по време на гимназията, когато изчетох какво ли не - руската класика, екзистенциалистите, базови световни автори. Сега този период на наситено четене като че ли се възкреси, откакто създадох и поддържам литературния сайт за рецензии, интервюта с автори и преводна поезия &lt;strong&gt;“Литературни разговори с Антония Апостолова”&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Чета почти всичко ново, което излиза на пазара и е съзвучно на литературния ми вкус. Понякога и по три книги на седмица, тъй като в момента не работя и съм се посветила изцяло на този книжен сайт, разбира се напълно про боно. Обичам това, което правя, и обръщам специално внимание на съвременните български автори, които за жалост рядко са на фокус (освен няколкото изключения) и които за съжаление нямат изградени отношения на съпричастие и подкрепа помежду си и често умишлено мълчат един за друг. Мисля, че този инфантилен “провинциализъм” е излишен и смехотворен, той не ползва никого. Твоите почитатели няма да се увеличат, нито ще ги отнемеш и ще си ги присвоиш от онзи, за чийто талант мълчиш. Въпрос на доблест и широка скроеност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: На кой участък от твоя житейски път можем да поставим ”Потъване в мъртво море”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония:&lt;/em&gt;&lt;/strong&gt; На попрището жизнено в средата. Всъщност, нека разкрия, че работя по ръкопис и на роман, започнат преди много години. Реших обаче, че за дебют разказите са много по-подходящи. Надявам се, когато му дойде времето, да споделя и романа с читателите - още повече, че той е далеч по-личен и автобиографичен. Но има време.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Какви истории искаш да пишеш?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: _&lt;/strong&gt;Трудни. Предизвикващи. Чувствено-интелектуални. Вечни.&lt;/p&gt;
</description>
        <pubDate>Thu, 29 Aug 2019 00:00:00 +0000</pubDate>
        <link>/interviews/2019/08/29/10-30-%D0%B0%D0%BD%D1%82%D0%BE%D0%BD%D0%B8%D1%8F-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2%D0%B0-%D0%B1%D0%B0%D0%BD%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D1%87%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D1%80%D0%B0%D0%B6%D0%B4%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%BC%D0%B0%D1%82%D0%B5%D1%80%D0%B8%D0%B0%D0%BB.html</link>
        <guid isPermaLink="true">/interviews/2019/08/29/10-30-%D0%B0%D0%BD%D1%82%D0%BE%D0%BD%D0%B8%D1%8F-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2%D0%B0-%D0%B1%D0%B0%D0%BD%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D1%87%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D1%80%D0%B0%D0%B6%D0%B4%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%BC%D0%B0%D1%82%D0%B5%D1%80%D0%B8%D0%B0%D0%BB.html</guid>
        
        <category>Антония Апостолова</category>
        
        <category>интервю</category>
        
        <category>потъване в мъртво море</category>
        
        <category>разкази</category>
        
        
        <category>interviews</category>
        
      </item>
    
      <item>
        <title>Рецензия: &quot;Дни на самота&quot;, Елена Феранте - монолог на сломената жена</title>
        <description>&lt;p&gt;Да напишеш една от най-баналните истории на света - един мъж изоставя една жена - така че тя да зазвучи наново, насъщно, неистово, с емоционално напрежение и ускорение, докарано почти до пароксизъм - изисква майсторство, което Елена Фернате определено притежава. Вторият роман на италианската писателка - “Дни на самота”, написан през 2002 г., е и първата й издадена у нас книга (изд. “Колибри”, 2009 г.).&lt;/p&gt;

&lt;p&gt;==&lt;/p&gt;

&lt;p&gt;Чудовищно талантлив моноспектакъл, “Дни на самота” предлага хиперреалистичен портрет в безпощадно близък кадър на напуснатата и сломена съпруга, който не ни не дава възможност нито за миг да се разсеем и да отдъхнем, а ни прави съпричастни на процесите на неконтролируем личностен разпад. Впрочем, романът сам прави литературна препратка към “Сломената жена” на Симон дьо Бовоар и “Ана Каренина” на Толстой.&lt;/p&gt;

&lt;p&gt;==&lt;/p&gt;

&lt;p&gt;Феранте не губи време в прелюдии, тя поставя целия сюжет на масата още с първото изречение: “Един априлски следобед, веднага след като обядвахме, моят мъж ми съобщи, че смята да ме напусне”, а с първия параграф целият заварен живот на семейството на Олга и Марио и двете им деца влиза в кадър. Олга, израснала в шумно и емоционално екстровертно семейство в Неапол, сега живее в Торино, постигнала необходимата премереност в реакциите, емоционална сдържаност и вътрешен и външен ред, посветен изцяло на семейството. Тя не работи, макар някога да е писала книги. След петнадесет години брак, без никакви обяснения, Марио я напуска, за да заживее с момиче на половината на възрастта им.&lt;/p&gt;

&lt;p&gt;==&lt;/p&gt;

&lt;p&gt;Феранте, или по-скоро героинята й Олга, прави сама на себе си дълбока психологическа дисекция, аутопсира съкрушеното си същество, подлага на самоанализа състоянието си на рязко и безчестно изоставена жена, живяла години наред в емоционална и физическа зависимост от партньора си - така както се случва с много двойки.&lt;/p&gt;

&lt;p&gt;==&lt;/p&gt;

&lt;p&gt;Образът на Олга е толкова плътен и наситен, че неслучайно се говори за кинемагратофичност при писането на Феранте: ние буквално туптим във вътрешността на героинята, чуваме, подушваме, виждаме всеки жест на слабост и агония. Именно това нелицеприятно, натуралистично, безмилостно искрено изследване на действията и мислите на изоставената жена е във фокуса на авторския интерес - повече, отколкото възможната сюжетност около него. Феранте е безпощадна и на читателя не е спестена възможността да се отврати от героинята, да я съжали, да се засрами от нея, да й се ядоса.&lt;/p&gt;

&lt;p&gt;==&lt;/p&gt;

&lt;p&gt;**Вглеждането в себе си чрез този роман за мнозина жени, минали през изневярата, ще е болезнен. **&lt;/p&gt;

&lt;p&gt;==&lt;/p&gt;

&lt;p&gt;Олга преминава през всички класически фази на страданието: през отричането, самосъжалението, самоунижението, депресията, търсенето на отговорност, гнева, ревността, неадекватността, депресията, неспособността да се концентрира, занемарената грижа към децата, дори до степен на отвращение и отчуждение от тях, през обвиненията, цинизма и вербалната агресия, стигаща до бичуваща вулгарност (особено във въобразените сексуални сцени между мъжа й и любовницата му), през агресивно сменящите се настроения чак докато болката й затихне в кулминацията на една неочаквана не-човешка смърт, а Олга намери мъничък праг на поносимост и досег с истинското си “аз” благодарение на съседа си - виртуозен музикант, който в ежедневното си битие е стеснителен и “смотан” стар ерген. Възможност за край на болката, но не и розова награда за изпитанието. Защото преодоляване има, но то не е холивудско, в него няма добри и лоши и реванш на съдбата, нито награда на бял кон за добрите, а само оголване на нещата от живота такива каквито са.&lt;/p&gt;

&lt;p&gt;==&lt;/p&gt;

&lt;p&gt;Разпадът е толкова бурен и силен, че се стига дори до моменти на фантастични видения, в които на Олга се явява съседка от детството - “горкинката”, съсипала се и посегнала на живота си, след като е напусната от мъжа си - детски кошмар, който се сбъдва и за Олга.&lt;/p&gt;

&lt;p&gt;==&lt;/p&gt;

&lt;p&gt;“Дни на самота” е изключително интензивен роман. Той е психиделичен монолог от ада, в които влиза всеки изоставен. Писането в него е не просто задъхано, както е банално да се казва, а буквално свистящо - подобно на размахвана във въздуха жилава пръчка. То хапе свирепо с яростта на неудобна истина.&lt;/p&gt;
</description>
        <pubDate>Wed, 28 Aug 2019 00:00:00 +0000</pubDate>
        <link>/bookreviews/2019/08/28/18-12-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%BD%D0%B8-%D0%BD%D0%B0-%D1%81%D0%B0%D0%BC%D0%BE%D1%82%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%BC%D0%BE%D0%BD%D0%BE%D0%BB%D0%BE%D0%B3-%D0%BD%D0%B0-%D1%81%D0%BB%D0%BE%D0%BC%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0.html</link>
        <guid isPermaLink="true">/bookreviews/2019/08/28/18-12-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%BD%D0%B8-%D0%BD%D0%B0-%D1%81%D0%B0%D0%BC%D0%BE%D1%82%D0%B0-%D0%B5%D0%BB%D0%B5%D0%BD%D0%B0-%D1%84%D0%B5%D1%80%D0%B0%D0%BD%D1%82%D0%B5-%D0%BC%D0%BE%D0%BD%D0%BE%D0%BB%D0%BE%D0%B3-%D0%BD%D0%B0-%D1%81%D0%BB%D0%BE%D0%BC%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0.html</guid>
        
        <category>Елена Феранте</category>
        
        <category>дни на самота</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Амстердамски блус&quot; от Арнон Грюнберг, сравняван със &quot;Спасителят в ръжта&quot;</title>
        <description>&lt;p&gt;Жалко е, когато книга, сравнявана на корицата си със “Спасителят в ръжта” - и то съвсем не несправедливо - и издадена едва през 2018 г., скоро се оказва на щанда за 5 лв., откъдето се сдобих с нея. “Амстердамски блус” (ориг. заглавие на нидерландски е Blauwe Maandagen, 1994) е дебютната книга на нидерландеца Арнон Грюнберг и втората от него, издадена у нас от “Колибри” след “Тирза”. Самият автор е гостувал у нас и романите му бяха добре представени.&lt;/p&gt;

&lt;p&gt;==&lt;/p&gt;

&lt;p&gt;Написан едва когато Грюнберг е на 23 години, “Амстердамски блус” минава за автобиографично произведение и ползва писта, по която са се пускали други значими писатели. Във всеки случай комбинацията от еврейския произход на автора (резултатен литературен материал а ла Уди Алън), безцелното лутане из живота, многото секс и алкохол, винаги работи. Работи и в този случай - въпреки че изисква от читателя праг на поносимост и провиждане отвъд редовете, за да не стане като с един от отзивите в “Момичетата от града”, на които попаднах - според който историите са отблъскващи, а романът предизвиква единствено “досада, омерзение и съжаление за изгубеното време”.&lt;/p&gt;

&lt;p&gt;==&lt;/p&gt;

&lt;p&gt;Тъкмо там е работата обаче. Защото точно това са чувствата, които съществуването предизвиква у героя си в засегнатия период - от гимназиалните години до 23-годишна възраст.&lt;/p&gt;

&lt;p&gt;==&lt;/p&gt;

&lt;p&gt;Арнон от романа е типичен “лузър”, провален self-hating евреин, непукист и преждевременен циник, отстранен от всичко, неспособен на емпатия дори към най-близките си и с рудиментарни романтични способности. Той е лош ученик, изгонен от училище за куп провинения, не се къпе често, дава последните си пари за евтини проститутки, налива се с алкохол и работи какво ли не. Въпреки че е свързан с книгите и дори се смята за поет. Той вярва, че хората са заменими като найлонови торбички, че никой не е специален и уникален, нито би липсвал на другите - остават само няколко истории от времето, прекарано взаимно, но и те се забравят, спреш ли да ги разказваш.&lt;/p&gt;

&lt;p&gt;==&lt;/p&gt;

&lt;p&gt;В един разкрепостен Амстердам от 90-те, чиито барове с малко или много пропаднали обитатели авторът обикаля и описва, Арнон е същевремено син на напълно дисфункционално и шантаво еврейско семейство с религиозна и истерична майка, оцеляла от Холокоста, и цапнат в устата и инвалидизиран баща, който по-късно умира. Техните взаимоотношения са гранични, разтурени, меко казано шантави.&lt;/p&gt;

&lt;p&gt;=&lt;/p&gt;

&lt;p&gt;И все пак поведението на героя не е далеч от формулите на неадекватен, но логичен младежки протест, способен да отврати мнозина, които биха възлкикнали “твърде стар съм за това”.&lt;/p&gt;

&lt;p&gt;==&lt;/p&gt;

&lt;p&gt;Арнон разказва за похожденията си с трудно поносим натурализъм, до степен на гнусност, но дори и в най-противните сцени успява да предизвика крива усмивка, нервен смях, неволно кимване, че да - понякога така стоят нещата в загорялото си дъно. Грюнберг говори за изтискване на гнойни пъпки на масата за хранене, за пропакващи презервативи, за наакващия се на количката си баща, за повръщания и всякакви “телесности”, но го прави непосредствено и органично.&lt;/p&gt;

&lt;p&gt;==&lt;/p&gt;

&lt;p&gt;Разказвачът посвещава цели отделни глави на момичетата, които си поръчва по телефона, но техните образи и имена, техните сходни недостатъци и привички, се сливат и отливат от една кой знае защо вече пробита памет, която отказва да задържи безцелния си опит. Единственият женски образ, който се споменава в целия роман, е този на първата любов - Роузи, на която са посветени сцени на грубоват, непохватен, тийнейджърски опит за романтичност и симпатична, дори и в пълната си нелепост, взаимност.&lt;/p&gt;

&lt;p&gt;==&lt;/p&gt;

&lt;p&gt;Споменатата горе повторимост е целен похват в романа, който експлоатира еврейството и сексуалността като литературна мина, създавайки антидот на масовата младежка, романтична и чиклит литература.&lt;/p&gt;

&lt;p&gt;==&lt;/p&gt;

&lt;p&gt;Точно както мисълта прескача и се отнася, така и повествованието следва нейния естествен ход, като наративът буквално се разпада, изреченията се прехвърлят от една случка или спомен на друг буквално в рамките на един и същ параграф, завръщайки се после обратно. Стил, който отразява атмосферата на житейско лутане, морално блуждаене и емоционално незадържане, но въпреки това е изумително четивен.&lt;/p&gt;

&lt;p&gt;==&lt;/p&gt;

&lt;p&gt;Арнон отказва да раздава присъди, той е непредвзет и политически некоректен наблюдател, дори и в секса, където (само)задоволяването като че ли е последното, което го интересува. Той като че ли присъства край момичетата, понякога едва удържайки и контролирайки тялото си от алкохолното опиянение. Малките моменти на човешка близост, потърсени в този контекст, бързо се губят - те са като изтисканите младежки пъпки, лишени от топлия си пълнеж.&lt;/p&gt;

&lt;p&gt;==&lt;/p&gt;

&lt;p&gt;Въобще много често Арнон си казва, че ще запомни нещо, дори се опитва, полага усилие, но почти веднага след това забравя. Защото съществуването е такова, неудържимо и безразлично към нас.&lt;/p&gt;
</description>
        <pubDate>Wed, 28 Aug 2019 00:00:00 +0000</pubDate>
        <link>/bookreviews/2019/08/28/15-51-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC%D1%81%D0%BA%D0%B8-%D0%B1%D0%BB%D1%83%D1%81-%D0%BE%D1%82-%D0%B0%D1%80%D0%BD%D0%BE%D0%BD-%D0%B3%D1%80%D1%8E%D0%BD%D0%B1%D0%B5%D1%80%D0%B3-%D1%81%D1%80%D0%B0%D0%B2%D0%BD%D1%8F%D0%B2%D0%B0%D0%BD-%D1%81%D1%8A%D1%81-%D1%81%D0%BF%D0%B0%D1%81%D0%B8%D1%82%D0%B5%D0%BB%D1%8F%D1%82-%D0%B2-%D1%80%D1%8A%D0%B6%D1%82%D0%B0.html</link>
        <guid isPermaLink="true">/bookreviews/2019/08/28/15-51-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC%D1%81%D0%BA%D0%B8-%D0%B1%D0%BB%D1%83%D1%81-%D0%BE%D1%82-%D0%B0%D1%80%D0%BD%D0%BE%D0%BD-%D0%B3%D1%80%D1%8E%D0%BD%D0%B1%D0%B5%D1%80%D0%B3-%D1%81%D1%80%D0%B0%D0%B2%D0%BD%D1%8F%D0%B2%D0%B0%D0%BD-%D1%81%D1%8A%D1%81-%D1%81%D0%BF%D0%B0%D1%81%D0%B8%D1%82%D0%B5%D0%BB%D1%8F%D1%82-%D0%B2-%D1%80%D1%8A%D0%B6%D1%82%D0%B0.html</guid>
        
        <category>Арнон Грюнберг</category>
        
        <category>амстердамски блус</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Румънският &quot;Мошеник ЕООД&quot; от К. Г. Балан разказва история, в която можем да се припознаем</title>
        <description>&lt;p&gt;„Мошеник ЕООД“ от К. Г. Балан е един от най-успешните романи в съвременната румънска литература. С произведението си авторът печели най-голямата награда за дебют в Румъния и попада сред специална литературна селекция във Франция. Българското издание е на „Изида“, а преводът - на Христо Боев.&lt;/p&gt;

&lt;p&gt;==&lt;/p&gt;

&lt;p&gt;По забавен, но изключително дълбок и проникновен начин романът поглежда към обществото, преживяло прехода от социализъм към демокрация – времето на незаконно забогатяване и трупане на богатства. Това е и времето, в което изгрява звездата на един първокласен мошеник, който превръща Европа в сцена на действие за номерата си.&lt;/p&gt;

&lt;p&gt;==&lt;/p&gt;

&lt;p&gt;Запознайте се с Марчел Зису, природно интелигентен, умен и комбинативен млад мъж, който търси начин да преуспее в годините на залеза на комунизма и изгрева на демокрацията на Балканите. След като родителите му загиват в жестока катастрофа, на него му се налага да се справя сам с живота. По-късно той заминава на Запад, където бързо се вписва в обстановката и намира всевъзможни начини за печелене на пари чрез мошеничества и далавери – мами в казина, продава крадени коли, прави банкови измами. Намира си и двама достойни партньори, а мошеническите му удари стават все по-амбициозни…&lt;/p&gt;

&lt;p&gt;==&lt;/p&gt;

&lt;p&gt;В сюжета на „Мошеник ЕООД“, написан невероятно четивно, свежо и с чувство за хумор, българският читател може да припознае много неща и от собственото си битие.&lt;/p&gt;

&lt;p&gt;==&lt;/p&gt;

&lt;p&gt;Изобретателен в идеите за ужилвания и упорит в осъществяването им, Марчел е изключително симпатичен герой, което разколебава читателя в желанието му категорично да осъди постъпките и поведението му. Той е с богата култура, познания в различни области на науката, интерес към културни паметници и музеи в градовете, в които се подвизава. Не крие и своята любов към книгите.&lt;/p&gt;

&lt;p&gt;==&lt;/p&gt;

&lt;p&gt;Марчел презира обществото, в което израства, и това е нещото, което в някаква степен оправдава пред самия него поведението му. Изпечен мошеник ли е той или просто човек, който иска да сбъдне мечтите си?&lt;/p&gt;
</description>
        <pubDate>Wed, 28 Aug 2019 00:00:00 +0000</pubDate>
        <link>/newbooks/2019/08/28/15-25-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BC%D0%BE%D1%88%D0%B5%D0%BD%D0%B8%D0%BA-%D0%B5%D0%BE%D0%BE%D0%B4-%D0%BE%D1%82-%D0%BA-%D0%B3-%D0%B1%D0%B0%D0%BB%D0%B0%D0%BD-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B2-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%B5-%D0%BF%D1%80%D0%B8%D0%BF%D0%BE%D0%B7%D0%BD%D0%B0%D0%B5%D0%BC.html</link>
        <guid isPermaLink="true">/newbooks/2019/08/28/15-25-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BC%D0%BE%D1%88%D0%B5%D0%BD%D0%B8%D0%BA-%D0%B5%D0%BE%D0%BE%D0%B4-%D0%BE%D1%82-%D0%BA-%D0%B3-%D0%B1%D0%B0%D0%BB%D0%B0%D0%BD-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B2-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%B5-%D0%BF%D1%80%D0%B8%D0%BF%D0%BE%D0%B7%D0%BD%D0%B0%D0%B5%D0%BC.html</guid>
        
        <category>К.Г. Балан</category>
        
        <category>Мошенил ЕООД</category>
        
        <category>Изида</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Пиле, змия, звяр и дюля&quot;, Петко Симеонов - магически реализъм по български</title>
        <description>&lt;p&gt;За моето поколение Петко Симеонов е преди всичко политик от началото на прехода, един от основателите на СДС, както и университетски преподавател. И въпреки че през годините е създал немалко литературно творчество (разкази, романи и публицистика), той като че ли има шанс да влезе във фокуса на масовия съвременен читател едва с това издание на “Жанет 45”, което излезе миналия месец. “Пиле, змия, звяр и дюля” събира четири от новелите му.&lt;/p&gt;

&lt;p&gt;==&lt;/p&gt;

&lt;p&gt;Първото ми най-силно впечатление след прочита на книгата е, че Петко Симеонов е дори не толкова писател, колкото сладкодумен “разказвач” в онази чудесна българска традиция, с която свързваме имената на Йордан Радичков, Георги Данаилов, Георги Мишев, Рангел Вълчанов.&lt;/p&gt;

&lt;p&gt;==&lt;/p&gt;

&lt;p&gt;Текстовете предлагат една смесица от местен магически реализъм, някак народен и битов, от добродушно пикантен хумор, от игрива ирония и смела сатира. Разчупената сюжетност лакътуши, разпада се и отново се събира, следвайки всички разказвачески приумици. Езикът в новелите е разговорен, свойски, изпълнен с инверсии, местни думи и кокетни фрази, но и образен, дяволит и поетичен.&lt;/p&gt;

&lt;p&gt;==&lt;/p&gt;

&lt;p&gt;Типично за Петко Симеонов е приобщаването на читателя, директното обръщане към него - приласкаващо, поучително, дори флиртуващо. Авторът предполага, че той - “незнайний приятелю”, е млад и несведущ за отминалите реалности и затова му предоставя множество пояснения - за предмети, привички, стари или жаргонни думи и т.н. “Не бъди сигурен, читателю, че с теб използваме един и същи език”, пише Симеонов и това е смиряващо и за двете страни.&lt;/p&gt;

&lt;p&gt;==&lt;/p&gt;

&lt;p&gt;**Усещането е за интимно и неформално, задушевно и уважително общение. **&lt;/p&gt;

&lt;p&gt;==&lt;/p&gt;

&lt;p&gt;Впечатляваща е наистина дързостта, с която (особено в първата новела, писана още през 70-те години), авторът иронизира и осмива тоталитарната власт и нейни базови формули - прави го и на ниво сюжет, и на ниво език. Той не пропуска да подиграе интелигентно антифашизма, партизанството, колективизацията, ОФ-организациите, връзкарството, едновремешните “калинки”, а по-късно и злоупотребите с европейски пари и проекти и съмнителния бизнес.&lt;/p&gt;

&lt;p&gt;==&lt;/p&gt;

&lt;p&gt;В пърата новела протагонистът - човек скромен и редови, още от дете вярва в разказаното от умиращия си баща - че някой си другар Котев (името! - ловко и изплъзващо се) ще го наблюдава, преценява и закриля през целия му живот и рано или късно ще му се притече на помощ във време на нужда. Котев се оказва своеобразен Годо, фигура митична и несъществуваща, илюзия, с която героят живее цял живот и напразно очаква в реалния живот. Тази илюзия е алегория за тоталитарната власт: за нея е истина, че тя всеки наблюдава и следи, но е заблуда, че го прави добронамерено и с грижа за човека.&lt;/p&gt;

&lt;p&gt;==&lt;/p&gt;

&lt;p&gt;Във втората новела, която представлява своеобразно житие и битие на Змиелова, протагонистът е особен тип, който от дете умее да общува с всякакви влечуги и отровни змии. Той е умен и атлетичен красавец, но наивен и доверчив до инфантилност. И точно поради тази близост до “смахнатостта” Змиелова успява да премине през живота, като не зачита никакви правила и говори истината в ущърб на фалшивия и конюктурен обществен ред, но и разбира се на себе си - бивайки непрестанно уволняван и привикван, докато накрая заживява в колиба като местен “мъдрец” и лечител.&lt;/p&gt;

&lt;p&gt;==&lt;/p&gt;

&lt;p&gt;И докато тази новела е разсъждение за цената на честността и откритостта в едно човеконенавистно време - честността като умствено разстройство, смахнатост и глупост, то третата (историята на едно старо семейно имане и опитите на наследниците да го открият и разделят днес) е като приказка за Звяра на алчността и богатството, както и за съвремения Биг Брадър в една култура на кръвожадна зрелищност.&lt;/p&gt;

&lt;p&gt;==&lt;/p&gt;

&lt;p&gt;Герите на Симеонов са особняци и чешити и/или обикновени хорица, на които се случват необичайни неща. На страниците срещаме какви ли не творения на авторовото въображение: гигантски кокошки, св. Георги, жена-змеица, обитатели на Оня свят, сина на Чарли Чаплин - българина Ванчо Чарлев от Поятник, друг мъж, който се издържа, топлейки помещения с изумително високата си телесна температура, дърво, бременно от човек, детектив без очи, съмнителен концесионер, който е и писател. И още и още.&lt;/p&gt;

&lt;p&gt;==&lt;/p&gt;

&lt;p&gt;Не бих могла еднозначно да кажа, че това е “моето”, но със сигурност не може да се отрече огромното и някак охолно и непукистко въображение на Петко Симеонов, както и неведомите, понякога до пълен абсурдизъм, сюжетни хрумки и врътки, които той прави. Тази проза сякаш има за цел просто да се (само)забавлява и да се наслаждава на фантазията си. А това си е нещо само по себе си!&lt;/p&gt;
</description>
        <pubDate>Tue, 27 Aug 2019 00:00:00 +0000</pubDate>
        <link>/bookreviews/2019/08/27/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/bookreviews/2019/08/27/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Петко Симеонов</category>
        
        <category>пиле змия звяр и дюля</category>
        
        <category>Жанет 45</category>
        
        <category>рецензия</category>
        
        <category>новели</category>
        
        
        <category>bookreviews</category>
        
      </item>
    
      <item>
        <title>Рецензия: Мара Белчева и картината на Тулуз-Лотрек в &quot;Бал в Мулен Руж&quot; на Радостина А. Ангелова</title>
        <description>&lt;p&gt;Радостина А. Ангелова пише може би най-подредено, правилно и технически издържано - като “по учебник” - от българските съвременни автори. Тя владее умело работещите писателски формули и при нея трудно могат да се срещнат пропадания или изненади.&lt;/p&gt;

&lt;p&gt;==&lt;/p&gt;

&lt;p&gt;И въпреки че бих причислила литературния й стил по-скоро към популярния, то той определено е заел най-горната му скала, още повече, че както в последния си роман “Бал в Мулен Руж”, така и в предишния си - “Афиши в огледалото” (&lt;a href=&quot;https://literaturnirazgovori.com/bookreviews/2019/01/21/17-42-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%B0%D1%84%D0%B8%D1%88%D0%B8-%D0%B2-%D0%BE%D0%B3%D0%BB%D0%B5%D0%B4%D0%B0%D0%BB%D0%BE%D1%82%D0%BE.html&quot;&gt;виж рецензия за книгата&lt;/a&gt;), авторката вкарва интересни документални сюжетни нишки, свързани с действителни исторически личности и реалии, което придава дълбочина и оригиналност на иначе стандартните съвременни сюжети. Така например във фокуса на “Афиши в огледалото” бе живота на драматичната актриса от началото на века Роза Попова и нейния съпруг Чичо Стоян.&lt;/p&gt;

&lt;p&gt;==&lt;/p&gt;

&lt;p&gt;И с този роман се затвърждава впечатлението ми, че в рамките на по-масовата литература, Ангелова пише интелигентно, занимателно и увлекателно и от романите й има какво да се научи, а самата тя показва, че е “написала домашното си”, като е проучила доста материали за споменатите исторически нишки, така че те да звучат триизмерно и убедително.&lt;/p&gt;

&lt;p&gt;==&lt;/p&gt;

&lt;p&gt;Заглавието “Бал в Мулен Руж” няма нищо общо с вариетето, а с едноименната картина на известния френски художник от втората половина на XIX век Тулуз-Лотрек. Мистериозната дама в центъра на платното му в романа се оказва пра-пра-пра-бабата на героинята Ева от съвременната сюжетна линия.&lt;/p&gt;

&lt;p&gt;==&lt;/p&gt;

&lt;p&gt;Нещо повече - в миналата нишка образът на кокетката от демимонда е предаден през погледа не на кой да е, а на самата Мара Белчева, която придружава Пенчо Славейков по време на лечение в Париж през 1905 г. Ангелова създава неин фикционален дневник, който Белчева уж пише по време на престоя си - обикновено докато пие чай в бистро в Отьой, чийто съдържател също е един от героите, през чиято гледна точка се развива действието. Там българската “Мари” се среща с Жозефин от картината и с един “фалшив” Балзак - редовен посетител, който вярва, че е прероденият френски белетрист.&lt;/p&gt;

&lt;p&gt;==&lt;/p&gt;

&lt;p&gt;Езикът на тези лични късове е жив и правдив, сякаш те наистина са писани от Белчева. Интересното е, че наскоро се появи и друг роман, свързан с известната литературна двойка - “Суета, суета” на Владо Трифонов (&lt;a href=&quot;https://literaturnirazgovori.com/bookreviews/2019/04/19/12-50-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D1%83%D0%B5%D1%82%D0%B0-%D1%81%D1%83%D0%B5%D1%82%D0%B0-%D0%B2%D0%BB%D0%B0%D0%B4%D0%BE-%D1%82%D1%80%D0%B8%D1%84%D0%BE%D0%BD%D0%BE%D0%B2.html&quot;&gt;виж рецензия тук&lt;/a&gt;).&lt;/p&gt;

&lt;p&gt;==&lt;/p&gt;

&lt;p&gt;В съвременната нишка на “Бал в Мулен Руж” 23-годишната Ева е трето поколение българска имигрантка в Париж, родена там, след като баба й, дядо й и майка й са се преместили след промените от родното си Чепеларе. Ева следва изкуствознание и пише дипломна работа за Роден, поддържа връзка с професора си и живее със съквартирант. Всичко обаче се обърква, когато тя случайно разбира истината за произхода си, крита от нейната майка през целия й живот. Това разкритие ще й донесе нов роднина, наследство и интересна френска родова история, а заболяването на леля й в България пък ще я заведе обратно в Родопите и ще я тласне към истинския й любим.&lt;/p&gt;

&lt;p&gt;==&lt;/p&gt;

&lt;p&gt;Особено неочаквана, провокативна и интересна за мен в романа бе нишката на инцест, предадена с вълнение и чувственост и като че ли нетипична за обичайните романтични сюжетни линии при Ангелова. Истината за тази връзка авторката разкрива едва накрая (затова и тук няма да пускам спойлери), поставяйки на изпитание моралната ни чувствителност - така както това неизменно се случва с обкръжението на “виновните”.&lt;/p&gt;

&lt;p&gt;==&lt;/p&gt;

&lt;p&gt;Радостина А. Ангелова е написала книга, която ще удовлетвори почитателите на затворените и щастливи краища. Това е книга за дълбоката, неподчинена на правила и условности любов (такава е и на Мара Белчева, и на героинята Ева), за преоценката на миналото, за прошката и постигането на разбиране към най-близките, за живота в имиграция и идентичността на онези, родени в чужбина, но свързани с друга култура. Определено е увлекателен, а и се чете бързо.&lt;/p&gt;
</description>
        <pubDate>Mon, 26 Aug 2019 00:00:00 +0000</pubDate>
        <link>/bookreviews/2019/08/26/15-48-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BC%D0%B0%D1%80%D0%B0-%D0%B1%D0%B5%D0%BB%D1%87%D0%B5%D0%B2%D0%B0-%D0%B8-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D1%83%D0%BB%D1%83%D0%B7-%D0%BB%D0%BE%D1%82%D1%80%D0%B5%D0%BA-%D0%B2-%D0%B1%D0%B0%D0%BB-%D0%B2-%D0%BC%D1%83%D0%BB%D0%B5%D0%BD-%D1%80%D1%83%D0%B6-%D0%BD%D0%B0-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0.html</link>
        <guid isPermaLink="true">/bookreviews/2019/08/26/15-48-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BC%D0%B0%D1%80%D0%B0-%D0%B1%D0%B5%D0%BB%D1%87%D0%B5%D0%B2%D0%B0-%D0%B8-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D1%83%D0%BB%D1%83%D0%B7-%D0%BB%D0%BE%D1%82%D1%80%D0%B5%D0%BA-%D0%B2-%D0%B1%D0%B0%D0%BB-%D0%B2-%D0%BC%D1%83%D0%BB%D0%B5%D0%BD-%D1%80%D1%83%D0%B6-%D0%BD%D0%B0-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0.html</guid>
        
        <category>Радостина А. Ангелова</category>
        
        <category>бал в мулен руж</category>
        
        <category>Софтпрес</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Избрани творби на Борхес в проза и стих излизат в сборника &quot;Този търпелив лабиринт от линии&quot;</title>
        <description>&lt;p&gt;По случай 120-годишнината от рождението на Хорхе Луис Борхес, един от най-мощните гласове в литературата на XX век, „Колибри” предлага на читателите избрани негови творби в проза и стих. Сборникът „Този търпелив лабиринт от линии” е изящно библиофилско издание в превод на Анна Златкова. Художественото оформление е дело на Кирил Златков.&lt;/p&gt;

&lt;p&gt;==&lt;/p&gt;

&lt;p&gt;_Един човек си поставя задачата да нарисува света. С течение на времето изпълва пространството с образи на земи, царства, планини, заливи, кораби, острови, риби, жилища, сечива, звезди, коне и хора. Малко преди смъртта си открива, че този търпелив лабиринт от линии чертае образа на лицето му. _&lt;/p&gt;

&lt;p&gt;==&lt;/p&gt;

&lt;p&gt;„Този търпелив лабиринт от линии“ (стр. 144, цена: 19 лв.) и вече издадените у нас сборници с есета и разкази на ненадминатия майстор на кратка проза се нареждат сред най-значимите страници в световната литература.&lt;/p&gt;

&lt;p&gt;==&lt;/p&gt;

&lt;p&gt;Борхес казва, че книгата е нещо повече от словесна структура или поредица от словесни структури; тя е и диалогът, който завързва със своя читател, и интонацията, която придава на гласа му, и изменчивите и трайни образи, които оставя в паметта му. А този диалог е безкраен.&lt;/p&gt;

&lt;p&gt;==&lt;/p&gt;

&lt;p&gt;„Няма друг рай освен изгубения”, заключава Борхес в една от миниатюрите, намерили място в „Този търпелив лабиринт от линии”. Но ако някога сте си представяли рая като библиотека, той не е изгубен, повярвайте, и това издание му принадлежи.&lt;/p&gt;

&lt;p&gt;==&lt;/p&gt;

&lt;p&gt;_Хорхе Луис Борхес е аржентински писател, есеист, поет и преводач, смятан за един от най-величавите творци на XX век и родоначалник на магическия реализъм в латиноамериканската литература. Неговите „измислици” и есета ловко съчетават поезия и философия, въвеждат читателя в неразгадаеми лабиринти, въображаеми енциклопедии, онтологични детективски истории и научни коментари, преобръщат всички представи за възможностите на прозата. _&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;„Аз съм обречен да си остана Борхес, а не аз (ако изобщо съм някой), но себе си откривам по-малко в неговите книги, отколкото в много други или в нестихващите звуци на някоя китара”, признава един от гениите на световната литература.&lt;/em&gt;&lt;/p&gt;
</description>
        <pubDate>Mon, 26 Aug 2019 00:00:00 +0000</pubDate>
        <link>/newbooks/2019/08/26/14-27-%D0%B8%D0%B7%D0%B1%D1%80%D0%B0%D0%BD%D0%B8-%D1%82%D0%B2%D0%BE%D1%80%D0%B1%D0%B8-%D0%BD%D0%B0-%D0%B1%D0%BE%D1%80%D1%85%D0%B5%D1%81-%D0%B2-%D0%BF%D1%80%D0%BE%D0%B7%D0%B0-%D0%B8-%D1%81%D1%82%D0%B8%D1%85-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D1%82%D0%BE%D0%B7%D0%B8-%D1%82%D1%8A%D1%80%D0%BF%D0%B5%D0%BB%D0%B8%D0%B2-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%BE%D1%82-%D0%BB%D0%B8%D0%BD%D0%B8%D0%B8.html</link>
        <guid isPermaLink="true">/newbooks/2019/08/26/14-27-%D0%B8%D0%B7%D0%B1%D1%80%D0%B0%D0%BD%D0%B8-%D1%82%D0%B2%D0%BE%D1%80%D0%B1%D0%B8-%D0%BD%D0%B0-%D0%B1%D0%BE%D1%80%D1%85%D0%B5%D1%81-%D0%B2-%D0%BF%D1%80%D0%BE%D0%B7%D0%B0-%D0%B8-%D1%81%D1%82%D0%B8%D1%85-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D1%82%D0%BE%D0%B7%D0%B8-%D1%82%D1%8A%D1%80%D0%BF%D0%B5%D0%BB%D0%B8%D0%B2-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%BE%D1%82-%D0%BB%D0%B8%D0%BD%D0%B8%D0%B8.html</guid>
        
        <category>Борхес</category>
        
        <category>нова книга</category>
        
        <category>проза</category>
        
        <category>поезия</category>
        
        <category>Колибри</category>
        
        <category>Този търпелив лабиринт от линии</category>
        
        
        <category>newbooks</category>
        
      </item>
    
      <item>
        <title>Рецензия: &quot;Смъртта на речния водач&quot;, Ричард Фланаган, и неудържимата река на миналото</title>
        <description>&lt;p&gt;Нарочно исках да започна с дебютната книга на австралийския писател Ричард Фланаган, преди да премина към кулминацията на кариерата му - “Тесният път към далечният север”, и двете издадени на български от изд. “Колибри”. Заявката за силното му перо е налице още в първия роман - гъста и повличаща проза, подобна на бурното течение на река Франклин, един от основните герои в &lt;strong&gt;“Смъртта на речния водач”&lt;/strong&gt; и логична метафора на потока от спомени, които занимават романа.&lt;/p&gt;

&lt;p&gt;==&lt;/p&gt;

&lt;p&gt;Начинаещият Фланаган не хитрува - на практика той резюмира сюжетната си рамка още в самото заглавие: речният водач Аляж Козини попада в смъртоносния капан на водите, докато се опитва да спаси турист от групата, която предвожда в преход по река Франкин на о-в Тасмания. Спонтанен и неразумен жест, с който протагонистът предизвиква цялото си невзрачно и незначително съществуване на мъж, преживял като че ли всичко, което може да го сломи и обезличи.&lt;/p&gt;

&lt;p&gt;==&lt;/p&gt;

&lt;p&gt;Едва когато започва да умира, Аляж разбира, че неговата лична съдба е само върхът на айсберга - на тежката буца от предхождащи го родови съдби и събития, които - както казват, че се случва с умиращите - започват да се “прожектират” в съзнанието му с болезнена яснота и провиждане, което е дадено само в подобни мигове.&lt;/p&gt;

&lt;p&gt;==&lt;/p&gt;

&lt;p&gt;**Лично за мен “Смъртта на речния водач” е преди всичко книга за провалите и загубите: **&lt;/p&gt;

&lt;p&gt;==&lt;/p&gt;

&lt;p&gt;на голямата любов, на живота на детето ти, на илюзиите за корените и идентичността (и на неприемането и срама от нея), и в крайна сметка - на самия живот. С кончината на самия Аляж се слага край на цялото му родословно дърво и затова движението на мисълта може да е само назад, към началата.&lt;/p&gt;

&lt;p&gt;==&lt;/p&gt;

&lt;p&gt;Това е и меланхолична хронология на преодоляването на трудностите въпреки всичко, на дълбинното, биологично-първично, сизифовско стремление да продължиш. Авторът фиксира своя отчаян и уморен герой в неговото последно усилие да намери мир с любимата си, да изпрати баща си, да приеме лицето си “на абориген”, още един път да се отдаде на работата, която върши най-добре, макар отдавна да е загубил тренинг.&lt;/p&gt;

&lt;p&gt;==&lt;/p&gt;

&lt;p&gt;Може би основият мотив на &lt;strong&gt;“Смъртта на речния водач”&lt;/strong&gt; е, че миналото е живо, дори когато смъртта е настъпила за конкретните му носители, миналото е кръв, която продължава да тече, точно както реката.&lt;/p&gt;

&lt;p&gt;==&lt;/p&gt;

&lt;p&gt;Фланаган умело си служи с магическия реализъм (на места като че ли прекомерно) и благодарение на своя директен, кинематографски похват разкрива живота на предците на Аляж не опосредствани чрез дефицитите на собствената му несъвършена памет, а в пряка среща с тях, докато животът им се разиграва пред очите ни и чуваме собствените им уникални гласове.&lt;/p&gt;

&lt;p&gt;==&lt;/p&gt;

&lt;p&gt;Действието прескача в различни епохи и години - от Европа до Австралия, от каторжниците и коренното население в земята на Ван Димен - Тасмания, до “днешните” дни (в случая 90-те години на XX век), проследявайки заплитането на съдбата на Аляж чак до онзи минал момент, в който бялата и каторжническа кръв се смесва с аборигенската, за да оформи гените на днешния ден.&lt;/p&gt;

&lt;p&gt;==&lt;/p&gt;

&lt;p&gt;Така, използвайки гаснещото съзнание на един уж “безинтересен” живот, Фланаган разкрива богатото минало на родния си остров Тасмания и разтваря живи рани, засягайки теми, свързани с генезиса на днешното население, сложното наследство на кръвта, насилието, британското присъствие, имиграцията, колониализма, екологията. В романа се очертава ясна триада между природно, културно и историческо (генетично) наследство.&lt;/p&gt;

&lt;p&gt;==&lt;/p&gt;

&lt;p&gt;Най-плътно присъствие като че ли има самата природа на о-в Тасмания, с последната неопорочена от цивилизацията река, в нейното неуморно, естествено, неподчинимо движение. Романът изобилства от детайлни, картинни, плътни описания на флората и фауната и в този смисъл е химн на чистата природа. Не случайно Аляж и колегата му се отнасят със снизходителна насмешка към всички “неделни туристи”, за които реката не е начин на живот, а кратка ваканционна тръпка, лигава представа за мирно и приятно модерно “единение с природата”, в която те са защитени от извечния бран с истинската й природна същност и същевременно от сливането с вездесъщата й сила. В която не се налага да се изправят срещу ограниченията, слабостта и несигурностите си, така както се случва с речните водачи.&lt;/p&gt;

&lt;p&gt;==&lt;/p&gt;

&lt;p&gt;Може би единствената ми забележка към този първи роман на Фланаган е прекалената му на места многословност, (може би не по моя вкус) заиграването с езотеричното и твърде оплетената подредба на късовете истории, което ги правеше трудно проследими, още повече, че Фланаган дава име на всичките си герои, дори и най-беглите.&lt;/p&gt;

&lt;p&gt;==&lt;/p&gt;

&lt;p&gt;Въпреки това този роман е задължителен, най-малкото за тези, които са харесали “Тесният път към далечният север” и искат да прочетат още от автора.&lt;/p&gt;
</description>
        <pubDate>Fri, 23 Aug 2019 00:00:00 +0000</pubDate>
        <link>/bookreviews/2019/08/23/10-47-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B5%D1%87%D0%BD%D0%B8%D1%8F-%D0%B2%D0%BE%D0%B4%D0%B0%D1%87-%D1%80%D0%B8%D1%87%D0%B0%D1%80%D0%B4-%D1%84%D0%BB%D0%B0%D0%BD%D0%B0%D0%B3%D0%B0%D0%BD-%D0%B8-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC%D0%B0%D1%82%D0%B0-%D1%80%D0%B5%D0%BA%D0%B0-%D0%BD%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE.html</link>
        <guid isPermaLink="true">/bookreviews/2019/08/23/10-47-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B5%D1%87%D0%BD%D0%B8%D1%8F-%D0%B2%D0%BE%D0%B4%D0%B0%D1%87-%D1%80%D0%B8%D1%87%D0%B0%D1%80%D0%B4-%D1%84%D0%BB%D0%B0%D0%BD%D0%B0%D0%B3%D0%B0%D0%BD-%D0%B8-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC%D0%B0%D1%82%D0%B0-%D1%80%D0%B5%D0%BA%D0%B0-%D0%BD%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE.html</guid>
        
        <category>Ричард Фланаган</category>
        
        <category>смъртта на речния водач</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Fri, 22 Feb 2019 09:40:45 +0000</pubDate>
    <lastBuildDate>Fri, 22 Feb 2019 09:40:45 +0000</lastBuildDate>
    <generator>Jekyll v3.8.5</generator>
    
      <item>
        <title>Рецензия: Иглика Дионисиева, &quot;Приказки от високосната година&quot;</title>
        <description>&lt;p&gt;Връщането към приказките е като карането на колело, особената му тръпка не се забравя.&lt;/p&gt;

&lt;p&gt;==&lt;/p&gt;

&lt;p&gt;Може би отдавна не сте посягали сами към приказка (освен ако не четете на децата си, което е по-различно) и в този смисъл Иглика Дионисиева е поела известен риск, сътворявайки съвременна книжка само с приказки, “Приказки от високосната година” (изд. “Жанет 45”) - по-скоро за възрастни и порастнали деца, отколкото за малчугани. Риск, защото дори и най-нередовният читател има непогрешим усет, изкован още в детството, за това как трябва да звучи една приказка.&lt;/p&gt;

&lt;p&gt;==&lt;/p&gt;

&lt;p&gt;Приказките на Иглика Дионисиева са изящни, бистри и поетични творения, но същевременно прямо и недвусмислено заставане пред (не)моралното и (не)справедливото в един нелек, понякога опасен и враждебен свят.&lt;/p&gt;

&lt;p&gt;==&lt;/p&gt;

&lt;p&gt;**Не бих се изкушила да ги нарека обаче “съвременни” **&lt;/p&gt;

&lt;p&gt;==&lt;/p&gt;

&lt;p&gt;Напротив, в много от текстовете авторката е успяла до голяма степен да запази класическата направа на приказката: и с липсата на конкретно време и място, и със спестените подробности извън базовия бит и ситуация на героите, и с избистрянето на поука, или най-малкото на извод, и с отдръпването от вътрешния глас и свят на героите и оставянето на техните действия да говорят сами за себе си, и с простотата на базовите ценности и човешки черти, които се описват.&lt;/p&gt;

&lt;p&gt;==&lt;/p&gt;

&lt;p&gt;Въпреки че някои от приказките все пак са с днешни герои - като например жената от площад “Славейков”, и имат конкретизирано място и време, те не губят от своята общочовечност. Всички звучат така, сякаш са валидни за всяко време, тъй като се занимават с основни проблеми на човешкото.&lt;/p&gt;

&lt;p&gt;==&lt;/p&gt;

&lt;p&gt;**Много от приказките изневеряват на изискването за щастлив край **&lt;/p&gt;

&lt;p&gt;==&lt;/p&gt;

&lt;p&gt;и завършват най-малкото с нотка на светла тъга. Впрочем някои от текстовете са откровено “безмилостни” и твърде реалистични, без никаква илюзия за щастливо разрешение. И все пак - с усет за красотата и благородството в покорното понасяне на съдбата, с величава трагичност, от която се раждат легенди, с нотка на милост към героите и със загатване за справедливост.&lt;/p&gt;

&lt;p&gt;==&lt;/p&gt;

&lt;p&gt;В този смисъл приказките на Иглика са съхранили твърде много болезненост от реалния живот, твърде много разочарования от това на какво са способни хората. Но както е редно на това са противопоставени жестовете на човешка доброта, небесната справедливост, милост в малките кътчета на радост и красота.&lt;/p&gt;

&lt;p&gt;==&lt;/p&gt;

&lt;p&gt;Повечето герои обитават класическия бит от приказките, малки села и градчета в един скромен свят на бедност и лишения, на насъщни грижи, на беди и премеждия. Те са бедни семейства, сираци, млади моми, сръчни майстори, царе, боляри и ратаи, животни, самотни възрастни хора, необичайни деца.&lt;/p&gt;

&lt;p&gt;==&lt;/p&gt;

&lt;p&gt;**Тук ще намерите приказки за: **&lt;/p&gt;

&lt;p&gt;==&lt;/p&gt;

&lt;p&gt;вземането и даването и баланса на енергиите в природата и света; за детската мъдрост; за това, че доброто се отплаща, но пък заплатеното добро не е добро; за това, че изгубеното се връща и дори материализира; за това, че отнетото ни застига и никой не може да те опази от съдбата ти; за това, че човек не бива прекомерно бързо да съди; за алчността и глупостта; за лъжата и суетата; за самотата и предаността; за тежестта на неизпълнените обещания; за таланта, който никой не може да ти отнеме; за недъзите, които ни правят специални; за “розовите” хора, които виждат света одухотворен и общуват с него в забързаното време; дори за критиците и графоманите и разказвачите на приказки.&lt;/p&gt;

&lt;p&gt;==&lt;/p&gt;

&lt;p&gt;В заключение - всички тези приказки може да са се случили и днес. В тях няма дидактичност, няма грубо извеждане на поуки и дори черното и бялото имат своите светлосенки. Приказките на Иглика извеждат основни човешки качества чрез поведението на героите си и пренареждат ценностни баланси. И макар в тях да има красиво недоизказано, те не се страхуват нито да бъдат директни, нито пък да покажат сантимент, умиление и предпочитания към героите си.&lt;/p&gt;

&lt;p&gt;==&lt;/p&gt;

&lt;p&gt;Препоръчвам!&lt;/p&gt;
</description>
        <pubDate>Fri, 22 Feb 2019 00:00:00 +0000</pubDate>
        <link>/bookreviews/2019/02/22/11-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B8%D0%B3%D0%BB%D0%B8%D0%BA%D0%B0-%D0%B4%D0%B8%D0%BE%D0%BD%D0%B8%D1%81%D0%B8%D0%B5%D0%B2%D0%B0-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D0%BE%D1%82-%D0%B2%D0%B8%D1%81%D0%BE%D0%BA%D0%BE%D1%81%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0.html</link>
        <guid isPermaLink="true">/bookreviews/2019/02/22/11-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B8%D0%B3%D0%BB%D0%B8%D0%BA%D0%B0-%D0%B4%D0%B8%D0%BE%D0%BD%D0%B8%D1%81%D0%B8%D0%B5%D0%B2%D0%B0-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D0%BE%D1%82-%D0%B2%D0%B8%D1%81%D0%BE%D0%BA%D0%BE%D1%81%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0.html</guid>
        
        <category>Иглика Дионисиева</category>
        
        <category>приказки от високосната година</category>
        
        <category>приказки</category>
        
        <category>книга</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>Иглика Дионисиева за книгата си с приказки: Събрах текстове, които са милостиви към възрастните</title>
        <description>&lt;p&gt;&lt;em&gt;&lt;strong&gt;Антония: Предполагам и ти си чела много стари приказки като дете? Какво е обаче да пишеш “приказки” през XXI век?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Иглика:&lt;/strong&gt;&lt;/em&gt; Признавам, не бяха чак толкова много приказките в детството си. Имах няколко любими книжки – с приказки на Ран Босилек, Братя Грим и Елин Пелин. И основно баба ми ги четеше. Аз късно започнах да чета книги самостоятелно и по свое желание – някъде в пети-шести клас.&lt;/p&gt;

&lt;p&gt;==&lt;/p&gt;

&lt;p&gt;Колкото до писането на приказки в днешно време, отговорът ми на този въпрос ще започне малко по-отдалеч. През април 2015 г., по случай световния ден на детската книга, бях поканила Петър Чухов – в качеството му на детски писател – на среща с деца в читалището в Челопеч.&lt;/p&gt;

&lt;p&gt;==&lt;/p&gt;

&lt;p&gt;Срещата премина много динамично и емоционално, но тогава аз видях нагледно как се прави приказка в движение. Създаването на приказка тогава ми се видя много просто и същевременно – невъзможно. Казах си – това аз никога не бих могла да го сътворя, не, не е за мен, няма да се занимавам с приказки.&lt;/p&gt;

&lt;p&gt;==&lt;/p&gt;

&lt;p&gt;И до лятото на 2016 г. този отговор все още щеше да е в сила. Когато ми дойде идея за написването на един текст… но жанровете, в които бях писала до тогава, не му прилягаха. Така се появи първата ми приказка. Сега мисля, че няма нищо сложно в писането на приказки днес. Както и в писането на сонети. Всеки текст си идва с най-подходящата „дреха“ измежду жанровете.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Има ли и каква е разликата между приказките и разказите ти? Защо все пак реши да наречеш текстовете си именно така?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;И:&lt;/strong&gt;&lt;/em&gt; Има разлики, разбира се. В разказите трябва да има злободневност и актуалност, времева определеност, която в приказките липсва. Също речевата характеристика на един, да кажем, по-груб герой от разказ, е напълно неуместна в една приказка. И още една много важна разлика – в разказите трябва да има тайни, недоизказаност, загадки и задачи, поставени от автора пред читателя за разрешаване. В същото време в приказката всичко трябва да е ясно и да се разбира веднага, още с първия прочит.&lt;/p&gt;

&lt;p&gt;==&lt;/p&gt;

&lt;p&gt;Също така, приказките ми позволиха да бъда по-сантиментална – и да назова по красив начин и надежди, и обич, и милост, и въздаване според заслугите, а един разказ не би ми позволил такива „волности“ – там проявата на героите и фактологията са водещи.&lt;/p&gt;

&lt;p&gt;==&lt;/p&gt;

&lt;p&gt;Книгата ми „Приказки от високосната година“ събра такива текстове, които в някаква степен са милостиви към възрастните. В тях го няма изнервящото и стресиращо време на днешния ден, а темпоралната неопределеност е като вратичка към онзи кът, в който човек иска да избяга, да се скрие за малко, да поеме дъх… А защо от високосната година – нека читателите да разберат.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: За кого са по-скоро приказките - за големите или и за малките?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;И:&lt;/strong&gt;&lt;/em&gt; Книгата „Приказки от високосната година“ е по-скоро за поотрасналите, големите деца и за възрастните. В кръга на шегата – не съм порасла достатъчно, за да пиша детски приказки. Но извън това шеговито намигване – тези приказки са събрали твърде много неукрасена истина за човека и за живота, твърде много мъка, след която не остава надежда.&lt;/p&gt;

&lt;p&gt;==&lt;/p&gt;

&lt;p&gt;Не бих искала да причиня травмиращи изживявания на децата заради прибързан прочит на приказки от тази книга. Аз самата подарих екземпляр от нея на дъщеря ми, която е ученичка в последния клас на гимназията. Но другото ми дете, което сега е във втори клас, ще има още доста да порасте, преди да му я дам да я прочете.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Действително, в доста от текстовете се усеща като че ли финалната нота на една светла тъга. Не трябва ли по традиция приказките да имат категорично щастлив край?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**И: **_Почти всички от героите в тези приказки – било то хора, животни или други същества – имат реални прототипи. Нормално е да се усеща такава светла тъга, защото съм писала приказките с много обич към тези хора, животни и растения, и с огромна тъга по тези, които са ми безкрайно далеч във времето и пространството.&lt;/p&gt;

&lt;p&gt;==&lt;/p&gt;

&lt;p&gt;Вярно е, че традицията повелява приказките да имат щастлив край. Но това не са типичните приказки – затова съм ги и нарекла „от високосната година“, те са особени с това, което предлагат и с това, което отказват да поднесат на читателите.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Имат ли поука твоите приказки? Къде трябва да търсим смисъла?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;И:&lt;/strong&gt;&lt;/em&gt; При четенето на басни, стигането до поуката е най-омразният ми момент. Защото някак много рязко се преминава от история към дидактика, грубо дори. Говоря за басните на Лафонтен и Михайловски, а те са писани доста отдавна.&lt;/p&gt;

&lt;p&gt;==&lt;/p&gt;

&lt;p&gt;И тогава, преди няколко столетия, ако е било в реда на нещата един текст да завършва с поука, съвременността е крайно нетолерантна спрямо поуките. Въпреки тази реална опасност, свързана с употребата на поуки, реших, че те са един от атрибутите на приказките и не трябва да ги избягвам.&lt;/p&gt;

&lt;p&gt;==&lt;/p&gt;

&lt;p&gt;Може би само две или три приказки от книгата не завършват с поуки. В много от текстовете поуките не са явни, изведени в края на произведението. Всяка дума и всеки образ в приказките от високосната година са части от смисъла.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В много от приказките ти няма конкретно време и място, както спомена. По-лесно ли е да се пише по този “универсален” начин?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**И: **_Най-вече няма конкретно време. В някои приказки мястото е назовано. Но дори и да не е, по определени картини може да се разпознае кое е. А пък и да не се разпознае, не това е важното. Приказността и фантастичността на дадена картина, на даден герой – чиито качества съм видяла в жив човек – това са крайъгълните ми камъни. Нещата, които стоят на върха на ценностната ми скала – ги правя част от приказни истории, за да удължа живота им, да ги споделя с повече хора.&lt;/p&gt;

&lt;p&gt;==&lt;/p&gt;

&lt;p&gt;Не бих казала, че такава „универсалност“ прави писането по-лесно. Винаги писането е лесно, когато имаш ясна идея и визия за конкретната творба. И винаги се пише трудно, когато има „петна“, не позволяващи на автора да завърши дадена творба или тя после да не звучи убедително.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В приказките ти ни разказваш и показваш “отвън”, без да навлизаш във вътрешния свят на героите и да чуваш вътрешния им глас? По-трудно ли се разкрива онова, което искаш да кажеш, без да използваш инструментите на психологизма?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;И:&lt;/strong&gt;&lt;/em&gt; „Когато фактите говорят – и боговете мълчат“. Тази древна мъдрост обяснява начина ми на писане на приказките и дава отговор на тези въпроси. Човек на мисловно ниво изгражда модела на своето поведение, но именно чрез действията си той се разкрива и окачествява като добър/лош и прочее.&lt;/p&gt;

&lt;p&gt;==&lt;/p&gt;

&lt;p&gt;Не бих казала, че трудно се пише без фокус към психологизма на героите, защото сюжетната динамика казва всичко. Действията ни карат да виждаме героите в определена светлина и да си правим изводи за подбудите им. С действията си човек чертае своето бъдеще – в което заслуженото ще му се даде или ще му се отнеме.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Ти си поет, след това се обърна към прозата чрез сборник от разкази, а сега – към приказките? Да експериментираш явно не те плаши. Да очакваме ли, че би се обърнала и към друг жанр? Имаш ли идея за следваща книга?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**И: **_Не знам дали нещата тук опират до експериментаторство. Като че ли по-скоро те са продиктувани от това кое ми е по-интересно. За писането на поезия авторът трябва постоянно да се вглежда в себе си и да ровичка из мислите, състоянията и емоциите си. А при разказите авторският поглед се обръща навън – към всичко заобикалящо го, от най-малкото до най-голямото.&lt;/p&gt;

&lt;p&gt;==&lt;/p&gt;

&lt;p&gt;Разказите ми дават по-голяма свобода от стихотворенията, що се отнася до създаване на реалии, до поставяне на проблеми и вплитане на послания. С приказките е нещо подобно, но те ми дадоха и възможността да се „разхождам“ из времето и да се ползвам и от езика и атрибутите на предишните два века, и от тези на днешния ден.&lt;/p&gt;

&lt;p&gt;==&lt;/p&gt;

&lt;p&gt;За следваща книга е рано да говоря. Продължавам да пиша стихове, разкази, приказки, но и някои неща в други жанрове. Когато количествените натрупвания доведат до качествени изменения, ще съм наясно каква ще бъде следващата ми книга.&lt;/p&gt;
</description>
        <pubDate>Fri, 22 Feb 2019 00:00:00 +0000</pubDate>
        <link>/interviews/2019/02/22/10-12-%D0%B8%D0%B3%D0%BB%D0%B8%D0%BA%D0%B0-%D0%B4%D0%B8%D0%BE%D0%BD%D0%B8%D1%81%D0%B8%D0%B5%D0%B2%D0%B0-%D0%B7%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D1%81%D0%B8-%D1%81-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D1%81%D1%8A%D0%B1%D1%80%D0%B0%D1%85-%D1%82%D0%B5%D0%BA%D1%81%D1%82%D0%BE%D0%B2%D0%B5-%D0%BA%D0%BE%D0%B8%D1%82%D0%BE-%D1%81%D0%B0-%D0%BC%D0%B8%D0%BB%D0%BE%D1%81%D1%82%D0%B8%D0%B2%D0%B8-%D0%BA%D1%8A%D0%BC-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5.html</link>
        <guid isPermaLink="true">/interviews/2019/02/22/10-12-%D0%B8%D0%B3%D0%BB%D0%B8%D0%BA%D0%B0-%D0%B4%D0%B8%D0%BE%D0%BD%D0%B8%D1%81%D0%B8%D0%B5%D0%B2%D0%B0-%D0%B7%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D1%81%D0%B8-%D1%81-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D1%81%D1%8A%D0%B1%D1%80%D0%B0%D1%85-%D1%82%D0%B5%D0%BA%D1%81%D1%82%D0%BE%D0%B2%D0%B5-%D0%BA%D0%BE%D0%B8%D1%82%D0%BE-%D1%81%D0%B0-%D0%BC%D0%B8%D0%BB%D0%BE%D1%81%D1%82%D0%B8%D0%B2%D0%B8-%D0%BA%D1%8A%D0%BC-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5.html</guid>
        
        <category>Иглика Дионисиева</category>
        
        <category>приказки от високосната година</category>
        
        <category>приказки</category>
        
        <category>книга</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Разкази&quot; на Вирджиния Улф в превод на Иглика Василева излизат под знака на &quot;Колибри&quot; </title>
        <description>&lt;p&gt;Сборникът „Разкази” на Вирджиния Улф - колекция от истории, боравеща с литературни техники и идеи, които по-късно прочутата писателка развива в романите си, - излиза под знака на издателство “Колибри” в превод на Иглика Василева (208 страници, 16 лв.).&lt;/p&gt;

&lt;p&gt;==&lt;/p&gt;

&lt;p&gt;Сборникът дава възможност да се проследи удивителната еволюция на Вирджиния Улф, която започва да твори в традиционен стил, минава през модернизма, стига до постмодернизма и отново се връща към традицията. Подбраните заглавия са подредени хронологически и не могат да бъдат сложени под един знаменател, защото едни носят белезите на класическата фабула, а в други експериментът преобладава.&lt;/p&gt;

&lt;p&gt;==&lt;/p&gt;

&lt;p&gt;През целия си творчески живот Вирджиния Улф създава малък брой разкази, обикновено в кратките почивки между два романа. Чрез тях изпробва границите на модерната си проза, не само обрисувайки вътрешния живот на човека, но и посредством онова просмукване между вътрешно и външно, в което „действително“ и „въображаемо“ са напълно равностойни и до такава степен примесени, че разграничаването им е въпрос на тънък усет и слух. Неслучайно литературната критика твърди, че прозата й често се домогва до висините на музиката.&lt;/p&gt;

&lt;p&gt;==&lt;/p&gt;

&lt;p&gt;В тези разкази Улф борави с литературни техники и идеи, които по-късно развива в романите си, с които най-вече е известна. В някои от историите случката и повествованието надделяват, в други те са изместени от настроения, образи и поетични прозрения. За разлика от романите, в разказите й има и повече ритъм, отколкото наратив.&lt;/p&gt;

&lt;p&gt;==&lt;/p&gt;

&lt;p&gt;Самата писателка споделя: „За мен ритмическата проза е по-естествена, отколкото повествователната, но тогава се налага да измислям някакво спасително сюжетно въже, което да хвърля на читателя“.&lt;/p&gt;
</description>
        <pubDate>Fri, 22 Feb 2019 00:00:00 +0000</pubDate>
        <link>/newbooks/2019/02/22/09-29-%D1%80%D0%B0%D0%B7%D0%BA%D0%B0%D0%B7%D0%B8-%D0%BD%D0%B0-%D0%B2%D0%B8%D1%80%D0%B4%D0%B6%D0%B8%D0%BD%D0%B8%D1%8F-%D1%83%D0%BB%D1%84-%D0%B8%D0%B7%D0%BB%D0%B8%D0%B7%D0%B0%D1%82-%D0%BF%D0%BE%D0%B4-%D0%B7%D0%BD%D0%B0%D0%BA%D0%B0-%D0%BD%D0%B0-%D0%BA%D0%BE%D0%BB%D0%B8%D0%B1%D1%80%D0%B8.html</link>
        <guid isPermaLink="true">/newbooks/2019/02/22/09-29-%D1%80%D0%B0%D0%B7%D0%BA%D0%B0%D0%B7%D0%B8-%D0%BD%D0%B0-%D0%B2%D0%B8%D1%80%D0%B4%D0%B6%D0%B8%D0%BD%D0%B8%D1%8F-%D1%83%D0%BB%D1%84-%D0%B8%D0%B7%D0%BB%D0%B8%D0%B7%D0%B0%D1%82-%D0%BF%D0%BE%D0%B4-%D0%B7%D0%BD%D0%B0%D0%BA%D0%B0-%D0%BD%D0%B0-%D0%BA%D0%BE%D0%BB%D0%B8%D0%B1%D1%80%D0%B8.html</guid>
        
        <category>Вирджиния Улф</category>
        
        <category>разкази</category>
        
        <category>книга</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>&quot;Комореби&quot; - най-новата поетична книга на Владислав Христов</title>
        <description>&lt;p&gt;Най-новата книга с поезия на Владислав Христов - „Комореби“, излиза в поредицата „Нова българска лира“ на издателство ЕРГО.&lt;/p&gt;

&lt;p&gt;==&lt;/p&gt;

&lt;p&gt;Ето какво казва за автора и последната му книга литературният критик Митко Новков: „Владислав Христов е един от най-издържаните, последователни и съдържателни съвременни български поети, които в нюанса, във финото, едва незабележимо изменение търси и открива поетическото настроение и въздействие. Бих оприличил тази негова книга на тушова рисунка – едно движение на ръката, но овладяно до съвършенство и ето го стихът!“.&lt;/p&gt;

&lt;p&gt;==&lt;/p&gt;

&lt;p&gt;Румен Леонидов добавя: „Комореби“ е най-добрата сбирка от мигновения на Владислав Христов. Тя продължава неговите наблюдения и самонаблюдения на словесен фотограф. От книгата лъха свежест, финес и чувство за мярка – и в броя на философските питанки, и в безброя на вътрешните удивителни“.&lt;/p&gt;

&lt;p&gt;==&lt;/p&gt;

&lt;p&gt;Ето и едно от стихотворенията в книгата:&lt;/p&gt;

&lt;p&gt;==&lt;/p&gt;

&lt;p&gt;японците имат специална дума&lt;/p&gt;

&lt;p&gt;за слънчевата светлина&lt;/p&gt;

&lt;p&gt;която прониква&lt;/p&gt;

&lt;p&gt;през листата на дърветата&lt;/p&gt;

&lt;p&gt;наричат я комореби&lt;/p&gt;

&lt;p&gt;по време на листопада&lt;/p&gt;

&lt;p&gt;комореби може да те ослепи&lt;/p&gt;

&lt;p&gt;напролет тази светлина е мека&lt;/p&gt;

&lt;p&gt;и лекува всички ослепени през есента&lt;/p&gt;

&lt;p&gt;==&lt;/p&gt;

&lt;p&gt;жеравите нямат водач на ятото&lt;/p&gt;

&lt;p&gt;някои калиграфи ги рисуват&lt;/p&gt;

&lt;p&gt;като капки дъжд&lt;/p&gt;

&lt;p&gt;други като мълнии в небето&lt;/p&gt;

&lt;p&gt;==&lt;/p&gt;

&lt;p&gt;след кремиране&lt;/p&gt;

&lt;p&gt;човек се събира в една урна&lt;/p&gt;

&lt;p&gt;същият съд поема двама души&lt;/p&gt;

&lt;p&gt;ако са били влюбени&lt;/p&gt;

&lt;p&gt;влюбените имат леки кости&lt;/p&gt;

&lt;p&gt;като птиците са&lt;/p&gt;

&lt;p&gt;==&lt;/p&gt;

&lt;p&gt;мъжките славеи&lt;/p&gt;

&lt;p&gt;пеят по цели нощи&lt;/p&gt;

&lt;p&gt;когато си търсят партньорка&lt;/p&gt;

&lt;p&gt;намерят ли я&lt;/p&gt;

&lt;p&gt;започват нощем да спят&lt;/p&gt;

&lt;p&gt;а спящият славей&lt;/p&gt;

&lt;p&gt;много трудно се различава&lt;/p&gt;

&lt;p&gt;от врабчето&lt;/p&gt;

&lt;p&gt;==&lt;/p&gt;

&lt;p&gt;_Владислав Христов живее и работи като журналист и фотограф в София. Носител е на отличия от конкурси за хайку, поезия и кратка проза. Три поредни години е в класацията на 100-те най-креативни хайку автори в Европа. Член e на The Haiku Foundation. Негови хайку са публикувани в изданията на Американската хайку асоциация Frogpond, Световния хайку клуб World Haiku Review и др. _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;През 2016 г. хайку на Владислав Христов влизат в обучителната програма на университета „Кумамото“, Япония. Съставител е на първия учебник по хайку на български „Основи на хайку”. Текстовете му са превеждани на 17 езика. Издадени книги: „Снимки на деца“ (кратки прози, 2010), „Енсо“ (поезия, 2012), „Фи“ (поезия, 2013), „Германии“ (поезия, 2014), „Обратно броене“ (поезия, 2016), „Продължаваме напред“ (публицистика, 2017), „Germanii“ (поезия, немско издание, 2018).&lt;/em&gt;&lt;/p&gt;
</description>
        <pubDate>Thu, 21 Feb 2019 00:00:00 +0000</pubDate>
        <link>/newbooks/2019/02/21/12-53-%D0%BA%D0%BE%D0%BC%D0%BE%D1%80%D0%B5%D0%B1%D0%B8-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%B5%D1%82%D0%B8%D1%87%D0%BD%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2.html</link>
        <guid isPermaLink="true">/newbooks/2019/02/21/12-53-%D0%BA%D0%BE%D0%BC%D0%BE%D1%80%D0%B5%D0%B1%D0%B8-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%B5%D1%82%D0%B8%D1%87%D0%BD%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D1%85%D1%80%D0%B8%D1%81%D1%82%D0%BE%D0%B2.html</guid>
        
        <category>Владислав Христов</category>
        
        <category>поезия</category>
        
        <category>книга</category>
        
        <category>Ерго</category>
        
        <category>комореби</category>
        
        
        <category>newbooks</category>
        
      </item>
    
      <item>
        <title>Петър Денчев в един философски разговор за &quot;Малкия бог на земетръса&quot;: За миналото, любовта, щетите ни</title>
        <description>&lt;p&gt;&lt;strong&gt;&lt;em&gt;Антония: Ако трябва да разкажеш новия си роман “Малкия бог на земетръса” в едно изречение (да, има такова дисциплиниращо упражнение за автори), как би звучало то?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Петър: _&lt;/strong&gt;Един мъж се опитва да сглоби миналото и настоящето в едно цяло, за да спаси собствения си свят от разпадане – по този път открива и осъзнава, че на света са нанесени прекалено много щети.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: За мен тази книга съчетава стила на писане от разказите ти и интереса към големите теми от романа ти “Тихото слънце”. Кои са големите теми в “Малкия бог на земетръса”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Личната отговорност, страха, ценността на живота, съвременните ритуали, банализирането на живеенето, интимната травма, миналото като илюзия, бъдещето като абстракция и не на последно място солидарността.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: Разбирам малкия бог на земетръса като жалък бог на страха ни от промяна и поемане на юздите в собствения ни живот, а миналото, стазисът, са неговият олтар. Правилно ли съм го разбрала? Кое е това божество за теб? И оказва ли се то по-силно от човека и страховете му накрая? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Малкият бог на земетръса е повече от това, но несъмнено е и страхът от промяната, а миналото безспорно е неговият олтар. Обаче всеки, който всъщност разказва малко или много, се превръща в бог, защото разказването е сътворяване на света. Затова и главният персонаж толкова ненавижда тази притча, която помни от своя преподавател, осъзнавайки нейното двойствено значение.&lt;/p&gt;

&lt;p&gt;==&lt;/p&gt;

&lt;p&gt;Не, малкият бог не е по-силен от човека, но той се оказва нужен в хаотичната подредба на живота. Всъщност накрая персонажът отива в Скопие да потърси начин да се докосне до явно проявление на солидарност, да види дали е останало нещо от него, за да намери център за себе си. Той търси следите от онази солидарност, за която е прочел в спомените за голямото земетресение в Скопие. Търси това проявление на човешкото. В този смисъл всички тези акции са противодействия на парализиращия страх и това включване около земетресението в Скопие и целия митологичен корпус за земетръса, всъщност са антидот на страховете.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Да. Миналото и обсебването от него, страхът ни да бъдем забравени и да забравим, присъстват в книгата до степен на патология. По най-различни начини: независимо дали носим травмите от него, дали си приписваме славата му, дали страдаме от нездрав и сантиментален патриотизъм или от биологична носталгия по младостта си и т.н. Какво е всъщност значението на миналото в живота ни, още повече, че както казваш, ако настоящето е капка от океана на времето, то съдържа целия химичен състав и на миналото?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Миналото е онази нишка, която ни пронизва дори без да го познаваме. Затова и заниманията с него изискват трезво отношение и дистанция. Когато човек се вторачва да търси спасение (или пък надежда) в миналото без да притежава познавателните инструменти, често изпада в загуба на реалност или пък в конфабулация – все неща, на които персонажите стават свидетели в романа.&lt;/p&gt;

&lt;p&gt;==&lt;/p&gt;

&lt;p&gt;Това е своеобразно деконтекстуализиране на миналото, което го превръща в инструмент за лично ползване, едно собственическо отчуждаване на миналото. Това твърдение за химичния състав е необходимо, защото притежава характер на омаловажаване на човешкото. Тази гледна точка понякога много ми харесва, защото ние хората имаме склонността да преувеличаваме собствената си значимост, а едновременно с това желаем да търси „обективност“.&lt;/p&gt;

&lt;p&gt;==&lt;/p&gt;

&lt;p&gt;Но обективността не е присъща на човешкото съществуване. Такава гледна точка може да бъде само космична или божествена, докато нашето човешко съществуване е хванато в примката на собствената ни екзистенция. Ние сме субекти и единственото, което можем да правим, е да разширяваме своите възприятия, за да изграждаме инструментите си за справяне с реалността. Затова и героят на този роман едновременно изпитва нуждата от личен бог, но и заедно с това се чувства отблъснат от мистичното.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: В “малкия бог на земетръса” говориш за ритуалите на живеенето като за цикличност, в която сме захванати, повтаряйки като че ли все същите формули? Героят ти иска да постигне щастие извън нея - възможно ли се оказва това? И “знаеш ли” какво се случва с него след мястото, на което си решил да сложиш край на романа?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Да, оказва се възможно заради физическото, материализирано преживяване на „земетръса“ и заминаването за съседната страна, Македония. Макар и подведен от общото вярване, че промяната на мястото може да промени човека, героят се сблъсква с илюзията за решение, което седи извън него. Той трябва да се справи с това. Това е ключът към срещата с Норика – тя работи човек на илюзията, тя е онзи, който изпълнява съвременните ритуали и макар той да се поддава въпреки своята скептичност на мистичното, открива, че щастието е въпрос на вътрешно преформулиране.&lt;/p&gt;

&lt;p&gt;==&lt;/p&gt;

&lt;p&gt;Да, знам чудесно и какво се случва с него. Героят се завръща към всекидневната си работа и намира успокоение в личния си живот – по същия начин, по който хората, чийто деца са безследно изчезнали се успокояват, когато им направят символичен гроб.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: Романът ти предлага критика на консуматорския хомо сапиенс и самодоволното живеене, което осигурява куп анестезии на модерния човек, и в същото време говори за “анхедония” при главния герой - невъзможност да бъде щастлив… Книгата непрекъснато говори и за болката, без която, според героя ти, няма истинско щастие. Поразсъждавай върху това. _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Съвременният свят се оказва утопичен в това, че предлага прекалено много удоволствия, забавления, развлечения. Това за мен е тревожно. Свят, който е изграден на „развлекателното“, но отделя все по-малко пространство на размисъла, на рационалното, свят, в който религиозното се заменя от окултното и съвременната мистика; общество, където метафизиката е заменена от самодоволното „вярвай в себе си“, личното израстване и образованието са превърнати в мантри на посредствеността; истински академичното се изтласква за сметка на „търговската успеваемост“ на образованието.&lt;/p&gt;

&lt;p&gt;==&lt;/p&gt;

&lt;p&gt;Нови идеологии, основани на стари рецепти, са плъзнали навсякъде. Щастието е формула на баланс, при това е западна ценност, основана на личностната еманципация и избор, но индустриализирането на щастието и превръщането му в своеобразна стока разрушава базисни разбирания за психическото здраве на личността. Затова днес се оказва толкова важно всеки да има мнение, модата и външният вид се политизират, личната свобода е превърната в територия на идеологическо отстояване, вместо в естествено развитие.&lt;/p&gt;

&lt;p&gt;==&lt;/p&gt;

&lt;p&gt;Аз съм човек с либерални разбирания, но невежеството днес си служи с инструменти, които не разбира (малко се получава като да употребяваш спортен автомобил за земеделски цели). Например много смела концепция (и дълбоко невярна) е да представяш идеята за националната държава като консервативна, особено, когато в 19 век тя е либерална и е наследена от Френската революция. Правото на национално самоопределение е либерална идея, така е виждана и от нашите възрожденци; това е идея, която се ражда с разпадането на големите империи в Европа – Хабсбургската, Османската и т.н.&lt;/p&gt;

&lt;p&gt;==&lt;/p&gt;

&lt;p&gt;Така е и много смело днес да се твърди, че външният вид е въпрос на идентичност, а всъщност е въпрос на мода – и това не бива да бъде политизирано. Политиките на идентичността се опитват да дефинират неопределими неща – стабилни идентичности, да ги опишат и докажат, да се откажат от динамиката; опитват се да сложат рамки на неща, които не могат да бъдат рамкирани – какво е реч на омраза, какво е територия на личното и интимното.&lt;/p&gt;

&lt;p&gt;==&lt;/p&gt;

&lt;p&gt;Тук въобще не говоря за откровено агресивни вербални и словесни прояви. Говоря за това, че днес трудният разговор на консенсуса е невъзможен поради новопоявилата се догматичност във всички сфери на политическия спектър. А догматизмът е далеч от реалността – следователно и далеч от живота. Това са съвсем малки примери за идеологическата каша, която превръща щастието в нещо, което сякаш може да се купи. Всъщност ние живеем в огромно море от невежество, което експроприира понятия, исторически и психологически термини, за да ни продава безперспективност, маскирани в страхове, надежди и спасения. Никак не съм съгласен с тази квази апокалиптична картина.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: В романа разказвачът прави дисекция на собствената си връзка, прониква психологически в своята любима и в себе си. “Малкият бог на земетръса” е като психологическа студия върху двойката. Претърпява ли героят ти развитие, откривайки нелицеприятни истини за самия себе си, изненадва ли се?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Не, не претърпява развитие. Изненадва се, но по-скоро проявява неочаквани страни от своята личност. Промяната е нещо радикално, а той из основи остава същият човек, по-скоро се отваря за трансформации на мисълта си. Ако има някакво движение, то е, че той малко по малко разбира, че самият той е мисъл – отговорен е за тази своя дейност, която преминава в реалността.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В продължение на повествованието той ту говори за любовта си, ту че не може да я понася, ту иска да я напусне, ту се страхува да бъде изоставен, ту я нарича глупава и се дразни от нея, ту е дълбоко свързан, опитва да създаде дете, но често не я желае. Що за любов е това?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;П:&lt;/strong&gt;&lt;/em&gt; Мисля, че това е съвсем реална картина. Човешките взаимоотношения са противоречиви, динамични и това е крива на едни променливи, кризисни взаимоотношения. Би било странно, ако любовта има само едно (или няколко) стабилни измерения; още повече, че тук говорим за кризисна връзка – за привличане от противоречивото, за онова, което е на ръба на нормата. Ако тук става дума за едно кротко съжителство, с последователно изградена хармония, вероятно няма да става дума за любов, а за дълбоко приятелство.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: Героинята ти е обсебена от суеверията и окултното, на които героят ти, успешно или не, се опитва да противопостави своя рационализъм. Това критика ли е на ню ейдж увлеченията, които са доста популярни днес? Бягство от отговорността да се справиш и подчинение на бога на земетръса ли е това? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Да, разбира се. Едновременно е критика, но и предупреждение. По някакъв начин аз мисля, че ню ейдж идеологията има своите основания, но ние сме под влияние на огромно невежество относно духовната картина на съвременността. Гледната точка, че трябва да получиш щастие, успех и много други подобни социални реквизити, е твърде вредна, защото започват да се създават рецепти, правила и всякакви други глупости за това. Досадно е.&lt;/p&gt;

&lt;p&gt;==&lt;/p&gt;

&lt;p&gt;Има хора, които нямат възможността да бъдат свръхуспешни или да бъдат наистина талантливи – защо трябва да ни натрапват своята посредственост? Направете сравнение с рецепцията за талант само 25 години по-рано – Аланис Морисет и Трейси Чапман ни завладяваха със силата на своите послания, на неподправената чувственост на своите изпълнения, на автентичното си човешко присъствие и позиция; как бихме съотнесли това към днешната „прекипяла“ артистичност, в която съдържанието няма значение.&lt;/p&gt;

&lt;p&gt;==&lt;/p&gt;

&lt;p&gt;Затова и макар човек с либерални разбирания, аз съм дълбоко против разрушаването на класическите ценностни йерархии – например тези на знанието, науката и образованието. Ако се откажем от тази йерархия, няма на какво да развиваме човешката общност – трябва да се върнем към правото на силния, на най-силно викащия; струва ми се, че това е безкрайно неприятно състояние на нещата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Впрочем защо обявяваш героинята си за “мъртва” още в самото начало? Какво точно имаш предвид?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_П: _&lt;/strong&gt;Мъртва в духовен смисъл. Човек, който живее с енергия отвън, а не с енергия, която излъчва. Нещо като живот от отразена светлина – като Луната. Ние знаем, че тя съществува, защото отразява слънчевата светлина.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Има ли автобиографичен момент в романа?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Буквално – не.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Имаш ли идея за следваща книга?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;П:&lt;/em&gt;&lt;/strong&gt; Да. Отдавна ме занимава въпроса за старостта и разрушаването на архаичното знание, наследено от митологията, приказките, дори от идеологиите на 20 век във века на дигиталното. Много бих искал да пиша от името на стар човек. Много пъти съм говорил с моите баби и дядовци за времето около 1945 г., за следващите им години, за спомените им отпреди 1944 г. и т.н. Животът им е преминал през различни обществени форми и са били свидетели на интересни времена.&lt;/p&gt;

&lt;p&gt;==&lt;/p&gt;

&lt;p&gt;Също така, когато пътувам, много обичам да наблюдавам старите хора в парковете – те обикновено имат какво да разкажат. Преди години, докато седях на една пейка във Варна, при мен дойде един старец, който разказа, че е най-старият жив печатар в Европа. После ми разказа за срещата си с цар Борис III на вълнолома. Такива странни пресечки на перспективи и идеи за миналото и настоящето особено ме привличат.&lt;/p&gt;

&lt;p&gt;==&lt;/p&gt;

&lt;p&gt;**СНИМКА: **Евгения Рангелова&lt;/p&gt;
</description>
        <pubDate>Thu, 21 Feb 2019 00:00:00 +0000</pubDate>
        <link>/interviews/2019/02/21/10-10-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%B2-%D0%B5%D0%B4%D0%B8%D0%BD-%D1%84%D0%B8%D0%BB%D0%BE%D1%81%D0%BE%D1%84%D1%81%D0%BA%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D0%B7%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%BB%D1%8E%D0%B1%D0%BE%D0%B2%D1%82%D0%B0-%D1%89%D0%B5%D1%82%D0%B8%D1%82%D0%B5-%D0%BD%D0%B8.html</link>
        <guid isPermaLink="true">/interviews/2019/02/21/10-10-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%B2-%D0%B5%D0%B4%D0%B8%D0%BD-%D1%84%D0%B8%D0%BB%D0%BE%D1%81%D0%BE%D1%84%D1%81%D0%BA%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D0%B7%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%BB%D1%8E%D0%B1%D0%BE%D0%B2%D1%82%D0%B0-%D1%89%D0%B5%D1%82%D0%B8%D1%82%D0%B5-%D0%BD%D0%B8.html</guid>
        
        <category>Петър Денчев</category>
        
        <category>малкият бог на земетръса</category>
        
        <category>роман</category>
        
        <category>книга</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Ривка Мириам: В началото</title>
        <description>&lt;p&gt;В началото Бог създаде&lt;/p&gt;

&lt;p&gt;небето което наистина не е&lt;/p&gt;

&lt;p&gt;и земята която иска да го докосне.&lt;/p&gt;

&lt;p&gt;В началото Бог създаде&lt;/p&gt;

&lt;p&gt;нишки между небето което наистина не е&lt;/p&gt;

&lt;p&gt;и земята която вика нагоре.&lt;/p&gt;

&lt;p&gt;И човекът който създаде&lt;/p&gt;

&lt;p&gt;човекът който е молитва и нишка&lt;/p&gt;

&lt;p&gt;докосва това което не е&lt;/p&gt;

&lt;p&gt;с кротост и светлина.&lt;/p&gt;
</description>
        <pubDate>Wed, 20 Feb 2019 00:00:00 +0000</pubDate>
        <link>/translations/2019/02/20/13-00-%D1%80%D0%B8%D0%B2%D0%BA%D0%B0-%D0%BC%D0%B8%D1%80%D0%B8%D0%B0%D0%BC-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE.html</link>
        <guid isPermaLink="true">/translations/2019/02/20/13-00-%D1%80%D0%B8%D0%B2%D0%BA%D0%B0-%D0%BC%D0%B8%D1%80%D0%B8%D0%B0%D0%BC-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE.html</guid>
        
        <category>Ривка Мириам</category>
        
        <category>поезия</category>
        
        <category>израелска поезия</category>
        
        <category>превод</category>
        
        
        <category>translations</category>
        
      </item>
    
      <item>
        <title>Първият роман на най-продаваната днес сръбска писателка – Йелена Бачич Алимпич, излиза на български</title>
        <description>&lt;p&gt;Дебютният роман на най-продаваната съвременна сръбска писателка Йелена Бачич Алимпич - „Въртележката“ , излиза на български под знака на издателство “Хермес”.&lt;/p&gt;

&lt;p&gt;==&lt;/p&gt;

&lt;p&gt;Йелена е родена в Нови Сад през 1969 г. Завършва литература и сърбохърватска филология в университета в Нови Сад. Работила е като журналист и редактор на документални телевизионни поредици. Истинско щастие и призвание обаче намира в писането.&lt;/p&gt;

&lt;p&gt;==&lt;/p&gt;

&lt;p&gt;„Въртележката“ се появи на пазара през 2010 г. и девет години по-късно продължава да е в сръбските класации за бестселъри. Книгата е преведена на македонски и турски и продадена в над 50 000 екземпляра. Голямото сръбско издателство „Лагуна“ я пуска на пазара и в луксозно издание.&lt;/p&gt;

&lt;p&gt;==&lt;/p&gt;

&lt;p&gt;Следващите романи на Алимпич също стават бестселъри. „Сватбената нощ“ – първа част от трилогията „Наказание за греха“, излиза в първоначален тираж от 30 000 екземпляра. Този нов рекорд затвърждава позицията на Йелена Бачич Алимпич като най-продаваната и обичана съвременна сръбска авторка, наричана от издателите си „бижуто на Лагуна“.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За романа „Въртележката“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Ана живее чрез балета и балетът живее чрез нея – но тази съдба си има цена…&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;През трийсетте години на миналия век в бедно сръбско селце се ражда Ана. Усетът й към танца си проличава от най-ранна детска възраст, но баща й отказва да я изпрати на уроци по балет. Тогава майка й решава да избягат в Белград. Двете отиват в школата на известната балерина Клара Сич. Тя изпада във възторг от таланта на момичето и веднага го взема под крилото си.&lt;/p&gt;

&lt;p&gt;==&lt;/p&gt;

&lt;p&gt;Ана и майка й преживяват глада и лишенията по време на Втората световна война, но не се отказват от мечтата си. Изящната балерина с невероятен талант изминава трънливия път от затънтените чифлици до блясъка на Болшой театър. Следва низ от възходи и падения: награди, бурни аплодисменти, обожатели, световна слава и – за да се уравновесят везните на живота – сълзи, страдание и загуба. Защото всичко се върти в кръг и се връща към началото, подобно на въртележката от детството на Ана.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете и ОТКЪС от романа:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;I&lt;/p&gt;

&lt;p&gt;В живота й имаше прекалено много от всичко. Цветове, аромати, звуци, радост и тъга. Докато лежи в стерилната бяла болнична стая и с всяка вена на своето същество усеща как животът изтича от нея, в едно скрито кътче на съзнанието, запазено за най-прекрасните спомени, изплуват образи от ранното й детство. А тя, разкривайки се с всеки следващ образ, се върти и смее, приканва я да се повози за последен път, преди да си отиде. О, да, въртележката. Толкова светла, пъстра и жива, завърта в кръг всички скъпи лица от историята на нейния живот. На бялото конче, зад чаената чашка, патето и количката, със загрубели и възкриви крака, седи мърляво, усмихнато, босоного момиченце с чорлава коса и големи бадемови очи. Не спира да се удивлява. Гълта въздуха и усмивката й става все по-широка, докато въртележката завърта своя кръг и мелодията си във вечността…&lt;/p&gt;

&lt;p&gt;==&lt;/p&gt;

&lt;p&gt;- Как сме днес, госпожо? Денят е прекрасен, а вие ми изглеждате по-добре от вчера – весело чурулика младата болногледачка. Ана с усилие обръща глава в посоката, от която се носи жизнерадостният глас, и се насилва да се усмихне.&lt;/p&gt;

&lt;p&gt;==&lt;/p&gt;

&lt;p&gt;- Не е толкова зле… – опитва се да изрече възможно най-любезно, а сърцето й се сковава при мисълта за неминуемото, което вече наближава. – Да, наистина не е толкова зле. Мисля, че ракът е изял черния ми дроб, единия бъбрек и далака, а останалото си го оставя за десерт – дори прави опит да се пошегува. За миг забелязва следа от съжаление в очите на младата болногледачка, а това е последното, което й е нужно в такъв момент – съжаление. Всичко друго е по-добро от това лъжовно чувство, което е толкова далеч от истината.&lt;/p&gt;

&lt;p&gt;==&lt;/p&gt;

&lt;p&gt;Докато сестрата забързано се върти около системата, сменя банката и проверява мониторите, които потвърждават, че сърцето в гърдите й все още тупти, подобно на крадец, готов да открадне последния й дъх, тя затваря очи и отново вижда бялото конче с помпоните, нашарено в цветовете на дъгата, и момиченцето с големите бадемови очи.&lt;/p&gt;

&lt;p&gt;==&lt;/p&gt;

&lt;p&gt;В края на трийсетте години на миналия век баба Дара беше прочута нашир и надлъж, познаваха я из цялата страна. Въртележката я беше прославила. С помощта на брат си Данило, вуйчото на Ана, чиновник с връзки във Виена, като че ли с някаква магия беше успяла да докара въртележката чак от далечна Русия. Всъщност, както обикновено се случва, движещата сила и за тази работа беше любовта. Ако не беше Наталия, далечната руска любов на дядо Данило, въртележката никога нямаше да бъде част от Аниното детство. По нечист начин, с политически връзки и „полезни“ приятели Наталия косвено беше белязала цялото детство на Ана. Дори и това, че по-късно тя напусна Данило и избяга с един много по-млад офицер от австрийската гвардия, не помрачи светлите й спомени за красивата рускиня.&lt;/p&gt;

&lt;p&gt;==&lt;/p&gt;

&lt;p&gt;Баба Дара обичаше Ана с проста, понякога груба и немарлива любов. Майка й Ленка не харесваше свекърва си, а от лятото, което Ана прекарваше при Дара на въртележката, изпитваше ужас. Ленка произхождаше от добро градско семейство и беше образована и щастлива млада жена, докато през един късен летен следобед на въртележката Стеван, бащата на Ана, не й завъртя главата. Нито заплахите, нито обещанията, нито плесниците на нейните родители не я отказаха от намерението да се омъжи за Стеван, този „човек без перспективa“, както го наричаше баща й. Едва по-късно, когато дъждовете безброй пъти бяха отмивали прахоляка от въртележката, тя разбра, че баща й е бил прав и че любовта понякога не е достатъчна или поне не е всичко в живота. Не можеше да се върне назад, но искаше по-добро бъдеще за единствената си дъщеря. Докато раждаше Ана в мъки, обеща пред себе си, че ще направи всичко, за да може малкото й момиченце да има такъв живот, за какъвто тя само можеше да мечтае.&lt;/p&gt;

&lt;p&gt;==&lt;/p&gt;

&lt;p&gt;Още от петгодишна Ана танцуваше на музиката от радиото и грамофонните плочи, които Ленка беше донесла скришом като чеиз – Чайковски, Щраус, Моцарт… Те отвеждаха детето в далечната страна на мечтите, на световните балетни сцени. Като гледаше прекрасното си момиченце, Ленка трескаво обмисляше как да опази този уникален усет към танца, как да обясни на дъщеря си, че талантът й е огромен и че той не трябва да остава тук, в банатската пустош, в сянката на неуспешния брак и пъстрата въртележка. Беше чувала, че в Белград имало някоя си госпожа Клара, която учела на балет момичета от заможни белградски семейства. Осъзнаваше факта, че нейното момиченце, родено в едно стопанство край Таванкут, няма препоръки, достойни за балетната школа на госпожа Клара; и все пак беше решена на всяка цена да стигне до големия град и да отвори вратата към света на музиката, театъра и изкуството за любимото си дете, „принцесата на махалата“, както често на шега я наричаха местните голтаци.&lt;/p&gt;

&lt;p&gt;==&lt;/p&gt;

&lt;p&gt;Докато болните й кости уморено помръдват под бялата болнична завивка, Ана с болезнена, изнемощяла усмивка си спомня онзи задушен летен следобед, когато нейната майка й съобщи плановете си…&lt;/p&gt;

&lt;p&gt;==&lt;/p&gt;

&lt;p&gt;О, колко смутена и уплашена беше само. Помни трескавия блясък в очите на майка си и нетърпението в гласа й, когато я вика да слезе от въртележката, защото двете трябва да си поговорят за едно „важно нещо“. „Важното нещо“ беше бъдещето на Ана. Тогава тя беше шестгодишна и за първи път изпитваше тайна симпатия към някого. Той беше момче от махалата с палави тъмни очи и бързи крака – Джордже. Гонеха се по въртележката, скачаха от едно конче на друго и така, докато Джордже не я настигнеше и не я дръпнеше за някоя непослушна къдрица. Гледаше го крадешком как събира с баща си сено и гази бос из махленската кал. Тогава той беше на десет години и искаше да стане летец, като порасне. Казваше на Ана, че небето е негов дом, че птиците са му приятели, и тържествено й обеща, че когато се изучи за летец, най-напред нея ще поведе към висините.&lt;/p&gt;

&lt;p&gt;==&lt;/p&gt;

&lt;p&gt;В онзи задушен летен следобед, когато Ленка най-после успя да привлече вниманието й и я отведе до близката горичка до полянката, на която живееше въртележката на баба Дара, мечтите за полета и непознатите висини добиха съвсем различно измерение…”&lt;/p&gt;
</description>
        <pubDate>Wed, 20 Feb 2019 00:00:00 +0000</pubDate>
        <link>/newbooks/2019/02/20/12-32-%D0%BF%D1%8A%D1%80%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B0%D1%82%D0%B0-%D0%B4%D0%BD%D0%B5%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D0%B9%D0%B5%D0%BB%D0%B5%D0%BD%D0%B0-%D0%B1%D0%B0%D1%87%D0%B8%D1%87-%D0%B0%D0%BB%D0%B8%D0%BC%D0%BF%D0%B8%D1%87-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/02/20/12-32-%D0%BF%D1%8A%D1%80%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B0%D1%82%D0%B0-%D0%B4%D0%BD%D0%B5%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D0%B9%D0%B5%D0%BB%D0%B5%D0%BD%D0%B0-%D0%B1%D0%B0%D1%87%D0%B8%D1%87-%D0%B0%D0%BB%D0%B8%D0%BC%D0%BF%D0%B8%D1%87-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Йелена Бачич Алимпич</category>
        
        <category>въртележката</category>
        
        <category>Хермес</category>
        
        <category>книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Кореспонденцията между Стефан Цвайг и Максим Горки в издание на &quot;Ерго&quot; (плюс ОТКЪС)</title>
        <description>&lt;p&gt;Сборникът с кореспонденция между австрийския писател &lt;strong&gt;Стефан Цвайг **и руския титан на перото&lt;/strong&gt; Максим Горки** излиза в превод на Венцеслав Константинов в новата поредица „Епистола“ на издателство ЕРГО.&lt;/p&gt;

&lt;p&gt;==&lt;/p&gt;

&lt;p&gt;Стефан Цвайг и Максим Горки са необикновени явления в европейската духовност на миналото столетие. Въпреки тяхната всепризната значимост, двамата творци се различават коренно по своята същност, светоглед и литературна дейност.&lt;/p&gt;

&lt;p&gt;==&lt;/p&gt;

&lt;p&gt;Впечатляващото в тяхната кореспонденция от 1923 до 1936 г. е, че самородният, по руски гениален Горки възхвалява Цвайг за неговата култура, информираност, огромни познания и извисеност в тайните на духа. Майсторът на изисканото слово, есеистът и новелистът Цвайг пък отговаря на Горки почти просълзен: „Аз все още се чувствам твърде далеч от простотата на трагичното, упреквам се, че прекалено се увличам в психологията, че не притежавам възвишената непремислена мощ, която при Вас, руснаците, е така възхитителна.”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС от книгата, едно от писмата на Стефан Цвайг до Максим Горки, приветствие послучай рождения му ден:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Март 1928 г.\
До Максим Горки!&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/stefanzweig.jpg&quot; alt=&quot;&quot; /&gt;&lt;/p&gt;

&lt;p&gt;Когато Вашето име се прочу, Максим Горки, аз още ходех на училище и ние, момчетата, знаехме съвсем малко за Русия. На географските карти, които изучавахме, далеч от нашите градове и реки, се простираше необятен и могъщ, огромен тъмен буреносен облак, идващ от Тихия океан и почти смазващ нашата малка Европа. А учителите ни разправяха: това е грамадна империя, но – за жалост! – твърде изостанала в културно отношение, все още занемарена и варварска, с досадно много неграмотни. Но не мислите ли, че да говорят така високомерно ги е подтиквала политическа омраза! Това не беше нищо друго освен добродушната глупава гордост от нашето прекрасно, напредничаво училищно образование и нашата цивилизованост, в която Европа вече съзираше доказателство за една по-висша човечност. Самите ние поради сапуна и книгите дълго вярвахме в това цивилизационно превъзходство, ние, европейците, а не само тези на училищната скамейка. Едва през 1914 година, когато при първия удар това тънко наметало се прокъса и пред нашия човешки род се разкриха голите мускули на главореза, опознахме цялата му мизерия.&lt;/p&gt;

&lt;p&gt;==&lt;/p&gt;

&lt;p&gt;После дойде университетът и Русия вече пристъпи към мен с образите на Толстой и Достоевски; тази неочаквана новост ме хвърли в пламенно душевно опиянение. Пред мен се разкри огромна човечност, неподозирана дълбочина на чувството, примамваща като бездна. С какво уплашено възхищение Ви следвахме, пленени от тези великолепно извисени образи, издигнати над всяка посредствена човечност до крайните й полюси на престъпника и светеца! Обичахме тези образи и тръпнехме, бяхме обвързани с тях в някакво доста объркано и почти боязливо чувство. Обичахме ги и тръпнехме, защото между тях и нас витаеше някаква чуждост, нещо безмерно и себевраждебно, от което се плашехме. В душата си аз пламенно обичах тези образи и все пак имах ясното чувство, че не бих могъл да живея с тях, с тези вечно трескави, вечно насилствено самосъздаващи се, самонараняващи се гигантски образи. Тогава за първи път опознах гения на Русия; но още не знаех нищо за нейния народ, за нейната истинска мощ.&lt;/p&gt;

&lt;p&gt;==&lt;/p&gt;

&lt;p&gt;И тогава при мен дойдоха Вашите книги, Максим Горки; в тях отново опознах нещо ново: руската сила, руското здраве, сърцето и облика на тази велика нация. Ако предишните книги ни показваха изключителни хора, крайностите на руския човек, свръхдуховен и свръхпламенен, ако чрез тях долавях разрушителните сили на този народен дух, то благодарение на Вас опознах съхраняващите хора, които безшумно и скрито създават. Ощастливен почувствах, че истинският народ и тук, и оттатък, и навсякъде, във всички страни, под всички небеса е един и същ, каквито са първичните сили на самата Земя, каквито са пшеницата и ечемикът и подхранваният от същата почва, изчистен от същото слънце свещен първичен елемент. При различните нации и народи хлябът се пече и оформя различно, по-светъл или по-тъмен, по-сладък или по-тръпчив, но градивната субстанция, зърното, е същото. А Вие като никой друг в наше време направихте народа, този първичен елемент, литературно видим. Вие не го доведохте изкуствено до ферментация, не го обожествихте като Достоевски и Толстой, не го изобразихте подсладен и захаросан, както повечето народни писатели: Вие показахте народа с увличаща безпристрастност, с непринудена искреност, с неповторимата неподкупност на Вашия прям и човечен поглед. Вие не преувеличавате и не потискате. Виждате всичко и всичко виждате ясно и вярно. Ето защо погледът Ви, Вашето око, означават за мен едно от чудесата на съвременния свят. Толстой и Достоевски бяха благословени да виждат всичко, което погледът им докосваше, велико и свръхвелико – Вашият гений напротив, Максим Горки, е да сте правдив във възможно най-голяма мяра. Когато изобразявате един човек, готов съм да се закълна, че той е бил такъв, какъвто го виждате, нито по-голям, нито по-малък. Понеже Вашата мяра никога не се заблуждава, тя не подправя и не променя нищо, тя е най-точният и прецизен оптически инструмент на душата, какъвто днес имаме в литературата. Сред хилядите фотографии и хилядите биографични документи не зная друг образ на Толстой, който да запазва този човек така живо и вярно за поколенията, както шестдесетте страници, в които Вие го обрисувате и обяснявате. И също като този най-велик човек Вие със същата правдивост виждате най-клетия скитник, най-окаяния циганин от руската улица. Чрез Вас руският свят стана за нас документален, руският човек ни стана близък и разбираем не само с широката си душа, но и в неговото всекидневно битие, в неговата плътска тленност.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/maximgorky.jpg&quot; alt=&quot;&quot; /&gt;&lt;/p&gt;

&lt;p&gt;Такава грандиозна правдивост на погледа никога не може да бъде при твореца просто функция на окото, тайна техника на зеницата, тя трябва органично да произлиза от почтеността на едно сърце, от вродено първично чувство за правдивост, което обхваща целия човек. Никога не съм имал щастието да Ви срещна лично, но разбирам от всеки ред на творбите Ви победоносната правдивост на Вашата същност. Та човек не може по такъв начин да пресъздаде истината за хиляди и хиляди образи, ако самият не е правдив. Изглежда, сякаш цял един народ Ви е изтръгнал от огромната си анонимна маса като свидетел, та да издигнете за съзерцание неговата същност, да изразите в слово най-тайните му помисли и желания, и Вие сте предали това послание вярно и великолепно. Ако днес знаем много за руския народ, ако го обичаме и се доверяваме на неговата душевна мощ, то в голяма и най-голяма степен дължим това на Вас, Максим Горки, а когато, трогнати и признателни, днес Ви стискаме ръката, чувстваме в нея плътта и топлата струяща кръв на целия руски свят.&lt;/p&gt;

&lt;p&gt;==&lt;/p&gt;

&lt;p&gt;С обич и уважение, Стефан Цвайг&lt;/p&gt;
</description>
        <pubDate>Wed, 20 Feb 2019 00:00:00 +0000</pubDate>
        <link>/newbooks/2019/02/20/11-25-%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%81%D1%82%D0%B5%D1%84%D0%B0%D0%BD-%D1%86%D0%B2%D0%B0%D0%B9%D0%B3-%D0%B8-%D0%BC%D0%B0%D0%BA%D1%81%D0%B8%D0%BC-%D0%B3%D0%BE%D1%80%D0%BA%D0%B8-%D0%B2-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B5%D1%80%D0%B3%D0%BE.html</link>
        <guid isPermaLink="true">/newbooks/2019/02/20/11-25-%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%81%D1%82%D0%B5%D1%84%D0%B0%D0%BD-%D1%86%D0%B2%D0%B0%D0%B9%D0%B3-%D0%B8-%D0%BC%D0%B0%D0%BA%D1%81%D0%B8%D0%BC-%D0%B3%D0%BE%D1%80%D0%BA%D0%B8-%D0%B2-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B5%D1%80%D0%B3%D0%BE.html</guid>
        
        <category>Стефан Цвайг</category>
        
        <category>Максим Горки</category>
        
        <category>кореспонденция</category>
        
        <category>книга</category>
        
        <category>Ерго</category>
        
        
        <category>newbooks</category>
        
      </item>
    
      <item>
        <title>Рецензия: Людмила Улицка, &quot;Непрекъсната линия&quot; </title>
        <description>&lt;p&gt;“Непрекъсната линия” на Людмила Улицка (изд. “Колибри) e сборник със свързани повести, който може да се чете и като роман, чиято обща нишка е главната героиня Женя. Тя и лайтмотивът на лъжата и измислицата се явяват непрекъснатата линия (в оригинал - “пронизваща” линия) в тази книга, въпреки че в отделните глави разказваческата камера, понякога без предупреждение, преминава от страната на другите герои.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героиня на нашето време&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Личният живот на главната героиня Женя е като че ли само маркиран, представен с няколко бегли щриха, големите промени в него са споменати в изречение-две, с изключение на драматичния обрат, който заема последната повест. Образът на Женя в романа се явява по-скоро спояващото и “изслушващо” присъствие в една галерия от предимно женски образи, с които тя си взаимодейства, разговаря, разменя грижи и жестове. Женя е щедра и дейна, енергична и винаги готова да откликне, тя оказва влияние върху другите.&lt;/p&gt;

&lt;p&gt;==&lt;/p&gt;

&lt;p&gt;Макар че обществено-политическите белези също са на ниво пестеливи загатвания, този женски калейдоскоп създава чудесна скица на руското общество, в което живеят (или от което бягат) героините - от соц времената до наши дни, от времето, в което Женя е млада майка с малко дете, до времето, в което е вече успяла възрастна жена с двама големи сина.&lt;/p&gt;

&lt;p&gt;==&lt;/p&gt;

&lt;p&gt;Женя е човек творчески, с високо литературно образование, преминала през няколко брака, успешна в работата си, предприемач със собствен бизнес. И докато времената и обстоятелствата в живота й се променят, тя като че ли запазва тази същност на отзивчива и добра жена, способна на съпричастие. Както самата Улицка казва в свое интервю “човек, избавен от страданията, губи и способността за състрадание”.&lt;/p&gt;

&lt;p&gt;==&lt;/p&gt;

&lt;p&gt;Да, “Непрекъсната линия” е изключително женска книга, като мъжете присъстват само като бегла отправна точка в женското битие, споменато, но без развитие на образа им (с изключение донякъде в последната повест, най-личната). Това пъстро женско царство е по руски уютно, домашно, кухненски уютно, и до болка познато, и объркано, и смешно, и тъжно, но най-вече твърде човешко.&lt;/p&gt;

&lt;p&gt;==&lt;/p&gt;

&lt;p&gt;Действието в книгата не е съвсем линейно, сюжетът не гони някакъв премислен напредващ ход и развитие. Понякога то обхваща малки периоди от време, в които обаче има достатъчно динамика и развой на образите. Улицка е майстор на психологическата проза, тя се вживява с еднаква дълбочина, внимание и житейска мъдрост и във възрастните, и в децата. “Познатостта” на тези образи обаче не е равносилна на клишираност, освен може би при предсказуемостта, с която описва хора, свързани по някакъв начин с религията (те са нелепи, фанатични, суеверни) и науката (като съпруга, който като всеки учен е бил неадекватен към бита и грижите по него).&lt;/p&gt;

&lt;p&gt;==&lt;/p&gt;

&lt;p&gt;Героите на Улицка са триизмерни, живи, ежедневни и близки, а от друга страна - включително чрез увлеченията и илюзиите си - те са чудати, шарени, ексцентрични, способни напълно да изненадат, да извършат странни и неочаквани постъпки. Някои от тях са роднини, съседи, стари познайници, жени на бивши, преподавателки, обикновени жени с неподредил се живот, проститутки, деца.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Изкуството да (си измисляш как) живееш&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В едно от интервютата си Улицка говори за особения талант на руската жена да бъде нещастна. Може би заради него жените в тази книга са придобили и другия - способността пред себе си и другите да разкрасяват своя живот, да си го (до)измислят, да се крият зад друга самоличност, въобразявайки си минало и бъдеще, любови и травми. Чрез всяки от жените в книгата, вкл. накрая и чрез собственото си състояние, Женя влиза в досег с този вид лъжа.&lt;/p&gt;

&lt;p&gt;==&lt;/p&gt;

&lt;p&gt;Въпреки че тя се научава донякъде да я предугажда, тази лъжа (или по-точната дума е все пак “измислица”) като че ли е много трудно различима от истината, понеже в известен смисъл е органична, героите сякаш сами вярват и разчитат на нея, за да приемат живота си такъв, какъвто е. Тази измислица осмисля настоящото им положение, прави ежедневието и рутината им по-вълнуващи и (мело)драматични, съхранява вътрешния аз, който са си избрали, настройката на душевността им.&lt;/p&gt;

&lt;p&gt;==&lt;/p&gt;

&lt;p&gt;Женя хваща мнозина в лъжа, макар и не непосредствено, тъй като самата тя в началото е наивна, впечатлителна. Всяка от събеседничките й - жени в различна възраст и социално положение - има различна причина да си измисля. Тази фантазия е ту детска и невинно-опасна, способна да предизвика сериозни поражения, без да го съзнава; ту е желание да придадеш тежест и сериозност на живота си; ту е самозаблуда от обезвереност и безнадеждност, която оправдава сегашния ти живот и му дава причина да е пропаднал; ту е инфантилно хитруване у иначе почтени личности; ту е нежелание и неспособност да погледнем в себе си; ту е етап от лутанията ни, ту пък е самата истина, сбъркана за лъжа, тъй звучи толкова невероятно.&lt;/p&gt;

&lt;p&gt;==&lt;/p&gt;

&lt;p&gt;Стилът на Улицка е изключително четивен, много руски, върви като портвайна, който Женя и една от героините споделят, не му липсва и чувство за самоирония и хумор, снизходителен към човешките грешки и ексцентричности, а това създава впечатлението за апетитна и земна проза. До голяма степен тази лекота се дължи и на великолепните “разговорни” диалози на Улицка, битови, живи и одухотворени, сякаш разигравани пред очите ни.&lt;/p&gt;

&lt;p&gt;==&lt;/p&gt;

&lt;p&gt;В заключение - препоръчвам тази книга, дори да е първото, което четете от Людмила Улицка!&lt;/p&gt;
</description>
        <pubDate>Wed, 20 Feb 2019 00:00:00 +0000</pubDate>
        <link>/bookreviews/2019/02/20/10-53-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BB%D1%8E%D0%B4%D0%BC%D0%B8%D0%BB%D0%B0-%D1%83%D0%BB%D0%B8%D1%86%D0%BA%D0%B0-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B0-%D0%BB%D0%B8%D0%BD%D0%B8%D1%8F.html</link>
        <guid isPermaLink="true">/bookreviews/2019/02/20/10-53-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BB%D1%8E%D0%B4%D0%BC%D0%B8%D0%BB%D0%B0-%D1%83%D0%BB%D0%B8%D1%86%D0%BA%D0%B0-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B0-%D0%BB%D0%B8%D0%BD%D0%B8%D1%8F.html</guid>
        
        <category>Людмила Улицка</category>
        
        <category>непрекъсната линия</category>
        
        <category>роман</category>
        
        <category>книга</category>
        
        <category>Колибри</category>
        
        
        <category>bookreviews</category>
        
      </item>
    
      <item>
        <title>Новият роман на Георги Тенев - по ръба между историческите събития и въображението (ОТКЪС)</title>
        <description>&lt;p&gt;По ръба между историческите събития и въображението, над 500-те страници на романа „Балкански ритуал” (изд. “Колибри”, цена: 20 лв.) увличат в непознато приключение.&lt;/p&gt;

&lt;p&gt;==&lt;/p&gt;

&lt;p&gt;Стилизирайки престъплението до висотата на класическа драма, този исторически трилър с мистичен привкус събира в едно тероризма, войната в Близкия изток и битките на политическата арена.&lt;/p&gt;

&lt;p&gt;==&lt;/p&gt;

&lt;p&gt;Открадната книга се появява от нищото, а покрай нея изплуват странни археологически ребуси. Тайните на бившата социалистическа държава мутират в нови форми на корупция. Елитите – политически, икономически и църковни – срещат самотен мъж с погубено минало и кратко бъдеще. Kомисарят Колев държи ключа за тайните на властта, прошката и обвинението. Играчите ще бъдат изиграни, злочестите ще имат втори шанс. Трябва само някой да се осмели и да пожертва себе си. Нещо като ритуал.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Георги Тенев е писател, сценарист и драматург. Автор е на романите „Партиен дом“, „Кристо и свободната любов“, „Господин М.“ и на сборника с разкази „Свещена светлина“.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете и откъс от романа:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Какво ще кажете по-късно да ми задавате въпроси? После да ме питате как съм се озовал тук и защо правя всичко това. По-нататък, не сега.&lt;/p&gt;

&lt;p&gt;==&lt;/p&gt;

&lt;p&gt;Има много врани в небето. На голям рояк са, писъкът им отеква над гората. Пръсват се и се събират, правят кръг. Граченето им прилича на човешки крясък. Вдигам бинокъла, те отлитат надалеч. Нещо ги е изплашило, но не съм аз. Невидим съм тук, при скалите. Дори пушката не блести, цевта е увита с черно текстилно тиксо. Ослушвам се за нещо повече от писъка на враните и собственото си дишане. Може би греша, но в далечината отеква метален звук. Прилича на почукване върху релса. Долита още веднъж със студения полъх на вятъра. Поглеждам картата, сверявам компаса. Проверявам пушката, пълна е. Оглеждам с бинокъла мястото пред мен, на стотина метра под скалите. Това е, намерих го. Има следи в стопения тук-там сняг, но детайлите вече са неразличими. Зареждам патрон в цевта, оставям на предпазител. Чувства се лек порив на вятъра, върховете на боровете се поклащат. Тръгвам надолу по пътеката и между дърветата започват да се очертават все по-ясно следи от изкопи. Траншеи, овални и правоъгълни дупки, покрити с разкъсани мрежи и найлон. Това е запуснатият археологически обект. Вече напълно се е развиделило и мога да видя дървената постройка. Чува се някакъв звук в гората, като строшен клон. Но не е човек, дърветата издават свои шумове. Тръгнах през нощта. Имаше луна, снегът я отразяваше и през по-голямата част от пътя не се наложи да вадя фенер. Изкачването ми отне много сили. Имам в джоба още шепа фъстъци, дъвча. Не бива да бързам точно тук. Предпазливостта преди всичко. Изяждам фъстъците, заривам с крак следите от падналите обелки. Сигурността преди всичко. Аз знам какво знам и това е достатъчно. Дали е цялата истина? Стига ми и един процент или дори половината от процент. Не се смятам за нещо повече от останалите. Единствената разлика е в това какво съм научил и през какво съм минал. Последният човек, с когото говорих, преди да тръгна, е онзи журналист, софиянецът. Оня, когото дават по телевизията. Сигурно е много учен, сериозно информиран. Пред мен обаче не се перчи. Защото му е ясно, че аз знам каквото знам и това не е въпрос на учене в университет или нещо такова. Хайде, нататък. Промъквам се до грубо построената хижа, ловджийската пушка е в ръцете ми. Тук има моторна шейна, килната настрани. Плазовете са потънали в мърлявата мокра трева. Чувам отново звука, сега поясен, като удар в дърво. Ослушвам се и след малко той се повтаря. На равни интервали е. Приклякам до шейната, искам да проверя откога стои така, дали тази зима е била карана. Я виж ти, току зад шейната, при струпаните дъски, лежи мъртво куче, замръзнало на синджира си. Някакво животно е гризало трупа. Не е красива гледка. Стискам пушката, продължавам. В този момент нещо трепва в периферното ми зрение. Обръщам се надясно. Някаква опашка се измъква между дърветата, чакал или вълк. Продължавам напред към дървената постройка. Тук откривам източника на звука. Дървената врата се отваря, проскърцва на едната си панта, другата е изкъртена. После се хлопва пак. Вратата е увиснала като обелена кора върху рана. Това е входът, не бива да чакам на това място. Вътре или зад дърветата, но не и тук, където съм оголен и биха ме видели отдалеч. Изчаквам вратата да се залюлее пак, задържам я с крак и прекрачвам в хижата. Вътре е тъмно. Влизам, не бързам да паля фенера.&lt;/p&gt;

&lt;p&gt;==&lt;/p&gt;

&lt;p&gt;Хижата е празна. Това не е обикновен заслон, а навес над терена на разкопките. Постройката трябва да предпазва от дъжда и снега, да държи сух дълбокия изкоп, който зее в земята. Или да го скрива от външни очи. Над отвора на дупката има макара, синджир с угаснали петромаксови лампи и няколко въжета, вързани за халките на скрипеца. Всичко е много запуснато, археолозите няколко години не са идвали тук. От тавана тук-там се процежда вода. Включвам фенерчето, светлината хлътва в трапа. Дълбоко е, лъчът не достига дъното. Опирам се на скелето, което държи макарата. Дървото изглежда нестабилно, но няма за какво друго да се захвана. Осветявам с фенерчето, оглеждам стените на изкопа и виждам, че едно от въжетата е срязано, краят му се поклаща в празното. По стените на изкопа е монтиран дървен кофраж, дъските вървят надолу като вертикална пътека и се губят в дълбочина. Издърпвам въжето, оглеждам прекъснатия край. Личи, че е срязано нарочно и наведнъж, не е протъркано. Срязано е с нож.&lt;/p&gt;

&lt;p&gt;==&lt;/p&gt;

&lt;p&gt;За да се спусна, ръцете ми трябва да са свободни. Вадя челника от раницата, размотавам моето въже, то е сигурно и здраво. Трийсет метра е, трябва да стигне. Включвам челника, прехвърлям осигуровката си през макарата, завързвам края. По земята са разпилени дървени парчета, намирам един подходящ клин, набутвам го в макарата и я блокирам. Това е всичко, на което мога да разчитам, няма кой да ме осигурява. Прекрачвам над ямата, затягам въжето в самоспускателя и се оттласвам от ръба, увисвам. Макарата държи, само поскърцва. Спускам се бавно, доколкото мога, избягвам да опирам крака в стените на изкопа. Скелето от дъски не ми изглежда сигурно. Светлината от челника подскача по стените на трапа. Онази голяма, хищна, странно миришеща жена ще трябва да отговори на много въпроси. Откъде знае толкова неща и защо не ги е казала по-рано? Жената, за която си мисля сега, би трябвало да бъде видяна, за да разбере човек. Не е нужно да си мъж, за да почувстваш силата ѝ, нито да я докосваш или нещо такова. Още от пръв поглед ще ти се стори голяма, огромна почти. Това няма нищо общо с размера на тялото, макар и да е висока, със сигурност по-висока от средния ръст. Чертите ѝ са едри, но не казвам, че са груби. Май има нещо монголско, може би нещо тюркско. Но аз не разбирам от тези неща. Кожата ѝ е по-скоро бледа. Бялата чиста кожа, каквато имат жените с жестоко лице и прави устни. Когато се усмихва дори, а може би най-вече тогава, в усмивката ѝ личи хищността. Острите ѝ зъби сякаш светват. Да, тя ще трябва да отговаря, имам много какво да я питам, пък ако ще и да ѝ избия някой и друг зъб, това няма да ме спре. Вече не става дума за тайни и лъгане, за скрити игри. Ще стигнем до това, само да свърша тук, само да се измъкна.&lt;/p&gt;

&lt;p&gt;==&lt;/p&gt;

&lt;p&gt;И ето че различавам силует. Тяло е. Труп, да го наречем, лежи върху дървените греди. Труп на мъж. Замръзнал е от студа, сковал се е в неестествена поза. Има счупени дъски, тежък е и е падал метри, срутвайки парчета от скелето и лепкави камъни. Сринал се е, откъснал се е заедно със срязаното въже. Ще сляза още малко, не защото искам да го пипна, няма с какво да му се помогне. Искам да огледам, да разбера къде свършва цялата тази работа. Колко дълбоко, в буквалния смисъл. Нечия ръка е държала ножа, острието е срязало отведнъж осигурителното въже – и сбогом. Било е много добре наточено острие. От сърцевината на въжето дори не са се отделили разрошени влакна, работата е свършена бързо и правилно. Ударите от падането са били жестоки, а и по скелето стърчат ръждиви релси, тръби за прикрепяне. Огънати и изкривени пирони като метални червеи. Захващам се с крака за най-близката дъска, която се подава от конструкцията. Пресягам се, смъквам шапката от бръснатата глава на мъжа. Отдолу, както предполагах, има татуировка. Без шапка няма да му стане по-студено, затова я пускам в празното и тя веднага изчезва. Този изкоп поглъща всичко почти без шум. Лъчът на фенерчето ми не пробива докрай в мрака. Вдигам светлината, оглеждам отново лицето. Не ми е познат. Татуировката е зацапана от охлузването, но все пак се разчита. Татуировка е невъзможно да се заличи. Тази представлява вълча глава, грозно нарисувана, но и вълкът е грозен. Виждал съм и преди подобен знак и това ми стига. Лъчът на челника започва да трепти. Батерията се е разредила, студът тук си казва думата. Придърпвам връзката, на която виси другият фенер, нагласявам го, за да ми е на удобно място пред гърдите. Захващам се пак за въжето с две ръце. Нагоре или надолу, трябва да реша. Скелето неприятно проскърцва. Не сега, казвам му, остава още малко. Но скелето продължава да скърца, трептенето се увеличава. Аз рядко имам късмет, може би тази гадост точно сега е решила да се разпадне. Дъските са скрепени с ковашки скоби и с гвоздеи, цяла педя дълги. Ако паднат, няма да имам повече нужда от късмет, никога. Отпускам въжето, слизам надолу. Още пет метра примерно. Включвам фенера, насочвам светлината. Лъхти на студ, тихо е. И мярвам още един силует. Заклещен е там, в тъмното. Значи са били заедно на осигурително въже или някой от двамата е помел другия при падането. Отпускам въжето, спускам се. Една торба се поклаща на два-три метра под мен. Закачена е за ремък, завързан за колана на мъжа. Изравняваме се. Няма как да продължа, тялото заприщва отвора. Искам да се пресегна и да докопам торбата, да я измъкна. Хайде, още малко! Побутвам този грозник, изтласквам го встрани тежък и вкочанен, посягам към ремъка. Тоя тип се заклаща около въжето си като жив. Не ми пука за него, достатъчно е да не го гледам. Улавям ремъка. Дърпам, за да приближа торбата до себе си. Така започва моментът на провала. Явно нямам късмет, от клатушкането макарата горе поддава. Усещам го с цялото си тяло, през въжето, през осигуровката. Вибрацията плъзва и ме полазва, все едно с пила те пилят. Скриптенето е тревожно, отива право в корема. Политам настрани, блъсвам се в скелето. Може би горе се е разклатила някоя от опорите, макарата е пропаднала. Опитвам да се задържа. Въжето реже пръстите ми – и да искам, вече няма как да го пусна. Нещо ги е повлякло надолу тези двамата, а сега повлича и мен. И в този миг пак ми минава през ум за нея, за тази жена. Тя е опасна и е мръсница, със сигурност. Болката е пареща, въжето се впива в ръкавицата. Трябва да се уловя за нещо, да се набера и да освободя примката. Онази жена е студена като риба и много опасна. Но това малко променя нещата, хайде, избутай се сега нагоре! С прехапан език дърпам торбата към себе си, после опитвам да се изкача, без да стъпвам по скелето, без да натягам самохвата. Ръката вече е свободна, но ръкавицата е продрана, виси парцал плат и има кръв, но да оставим това сега. Ще се върна с тази торба горе, каквото и да става. Ще е жалко, ако греша, но ми се струва, че вътре има нещо, с което мога да те закова, професорке, госпожо. Това е чанта, а когато типове като тия носят чанта на това място, ще трябва да е важно. Талпите пропукват. Дървеният калъп, натикан в шахтата, гадно скърца. Още педя, две. Още метър. Близо съм до края. Скърцане, звуци от ръждиви пирони и от дърво. Опитвам се да не ги гледам, да не мисля за въжето, впито в пръстите ми. Краката ми също вече са отмалели в сбруята. Скоростта убива масата, пишеше в някаква детска книжка по физика. Значи – по-бързо. Само да стигна ръба. Казвам се Траян, нарекли са ме, кой знае защо, така. Може би е някакъв знак, поличба, че ще има много неща да изтърпя. Добре, ако трябва.”&lt;/p&gt;
</description>
        <pubDate>Tue, 19 Feb 2019 00:00:00 +0000</pubDate>
        <link>/newbooks/2019/02/19/12-18-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%BF%D0%BE-%D1%80%D1%8A%D0%B1%D0%B0-%D0%BC%D0%B5%D0%B6%D0%B4%D1%83-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D0%B2%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/02/19/12-18-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%BF%D0%BE-%D1%80%D1%8A%D0%B1%D0%B0-%D0%BC%D0%B5%D0%B6%D0%B4%D1%83-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D0%B2%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82%D0%BA%D1%8A%D1%81.html</guid>
        
        <category>Георги Тенев</category>
        
        <category>книга</category>
        
        <category>роман</category>
        
        <category>ново заглавие</category>
        
        <category>Колибри</category>
        
        <category>балкански ритуал</category>
        
        
        <category>newbooks</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Thu, 28 Jan 2021 11:48:25 +0000</pubDate>
    <lastBuildDate>Thu, 28 Jan 2021 11:48:25 +0000</lastBuildDate>
    <generator>Jekyll v3.9.0</generator>
    
      <item>
        <title>&quot;Смокинята&quot; на Горан Войнович - семейна сага за любовта, паметта и бягствата</title>
        <description>&lt;blockquote&gt;
  &lt;p&gt;&lt;em&gt;“Винаги всичко е от обич. Единствено любовта не е от обич”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Обикнах Горан Войнович още от първия му издаден у нас роман - “Югославия, моя страна”. С последния си - “Смокиня” - той не само затвърди, но и категорично засили това чувство. Още повече че и двете книги разглеждат малко или много сходни “вечни” теми, сред които и тази за паметта. Припомняйки си рецензията за предишния роман (&lt;a href=&quot;https://literaturnirazgovori.com/bookreviews/2019/07/31/10-54-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87.html&quot;&gt;виж я тук&lt;/a&gt;), откривам например следните думи, които в пълна сила важат и за героите на “Смокиня”, който вече зае първото място в личната ми класация като една много по-лична и тиха книга:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Всички тези хора са пленници на паметта и на това, което можем да наречем тяхната “предишна история”… “Като че ли всеки на Балканите има такава, по-голяма, от него предишна история, която едновременно да го мотивира и извинява”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Въпреки традиционното си умение да осигурява широкомащабен фон на личните човешки преживявания, в “Смокиня” Войнович приближава още по-близо обектива към дълбоко интимната семейна история на няколко поколения, превръщайки текста в почти &lt;strong&gt;класическа семейна сага&lt;/strong&gt;. Разказът върви и по хоризонтала - разглеждайки отношенията между три двойки: Александър и Яна (бабата и дядото), Весна и Сафет (майката и бащата) и Ядран и Аня (синът, който е и разказвач, и съпругата му), и по вертикала, проследявайки връзките между родители и деца от различните поколения - следвоенното на социализма, това от югославските войни и днешното.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Формалната сюжетна завръзка тръгва от смъртта на Александър&lt;/strong&gt;, патриарха на фамилията. Между нея и необяснимото напускане на съпругата му Аня, разказвачът Ядран се опитва да разплете мрежата от семейни истории, пръснати по картата на бивша Югославия. Той проследява важните събития, маркирали влюбване, страст, измяна, заблуда, разочарования, предателства, конфликти, отхвърляне, бягство и т.н.&lt;/p&gt;

&lt;p&gt;==&lt;/p&gt;

&lt;p&gt;Една от централните теми в този може би най-добър до момента роман на Войнович засяга &lt;strong&gt;паметта и забравата, и начина, по който те боравят с миналото&lt;/strong&gt;. Войнович ни предоставя три поне привидно противоречащи си тези. &lt;br /&gt;
&lt;br /&gt;
==&lt;/p&gt;

&lt;p&gt;Според едната документирането на миналото (например чрез снимки, както обсесивно това се случва днес) отнема свободата ни да го &lt;em&gt;(из)&lt;/em&gt;мислим, да го изфантазираме, да го освободим от капана на конкретиката и да го нагодим към вътрешните си нужди да помним онова, което искаме както го искаме. Идеята е, че човешката свобода се осъществява и чрез контрола върху паметта. В този смисъл онова, което дори си измисляме може да бъде по-истинско от всички документирани истории. Човек може и има право да разкаже миналото си както сам иска, чрез “истории, съставени по спомен, романтични истории, прекроени според собственото ни желание и потребност”. “Не искам нищо да дава форма на спомените ми, да ми напомня за онова, което съм забравила. Ако съм забравила, значи така е трябвало”, казва героинята Весна.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Животът за тях наистина представляваше онова, което те самите бяха запомнили, а нас ни принуждават да си спомняме всичко, натрапват ни собствения ни живот по калъпа на чуждите желания. Ние вече нямаме свобода. Понеже свободата е в прекрояването, в измамите, в измислянето, в залъгването. На себе си и на другите. Това е свободата. Да се виждаш такъв, какъвто искаш да се видиш, а не такъв, какъвто те виждат другите. Ние не сме свободни, защото приемаме образа си от огледалото.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Другата тези е тази, че “споменът не лъже, споменът знае” и е способен да ни изобличи, дори когато залъгваме себе си. Човек неизбежно е принуден да се срещне с тази истина, както това става с Ядран по отношение на собствения му брак. Както става и с другите герои.&lt;/p&gt;

&lt;p&gt;==&lt;/p&gt;

&lt;p&gt;Третата теза е тази, че ако не сме помнени, ако не присъстваме в паметта най-малко на най-близките си, то това е развносилно на присъда съществуването ни да бъде изтрито. Тази теза се драматизира в историята на сенилната Яна, която постепенно губи паметта си и по този начин сякаш изтрива живота, който са имали с Александър, изтрива самия него, който е принуден да се превърне в общия събирач на спомени, сякаш трохи по пътя на спасението. Забравата е безпощадна, защото за нея всички спомени са с еднаква стойност, тя не подбира и не спазва ред, не отчита степента на важност на преживяното за нас.&lt;/p&gt;

&lt;p&gt;==&lt;/p&gt;

&lt;p&gt;“Смокинята” е роман и за свободата и бягствата. Той драматизира &lt;strong&gt;любовта като територия на самоизбрана несвобода&lt;/strong&gt;, от която крилете на човек закърняват. И в трите поколения бягството се случва, за да остави след себе си разочарование, горчивина и неудовлетвореност и да промени тъкънта на взаимоотношенията. Но противоречието със силния вътрешен инстинкт към самота и независимост, към еманципиране, в крайна сметка е решен в полза на любовта. В този смисъл “Смокиня” е и книга за силата на принадлежността на фона на изначалната изкорененост на човешките същества - принадлежността към жена, към семейство, към родина, към наратива на миналото.&lt;/p&gt;

&lt;p&gt;==&lt;/p&gt;

&lt;p&gt;Книгата на Войнович е и книга за безбройните начини, по които не се разбираме, за омразата и гнева, които нямат ясен източник, за самотата (“не е нужно да си сам, за да си самотен”), за приемствеността и това, че може би в света няма твои собствени стъпки, а само стъпките на другите, в които стъпваш, за нещата, които премълчаваме, когато трябва да говорим, и за онези, които казваме, когато трябва да си замълчим. И в този роман словенският писател пресъздава един свят на объркани и преплитащи се национални идентичности, места и “родини”, около които променящият се свят вдига нови граници.&lt;/p&gt;

&lt;p&gt;==&lt;/p&gt;

&lt;p&gt;“Смокинята” отправя и &lt;strong&gt;дръзко предизвикателство към доверието на читателя&lt;/strong&gt;, поставяйки на дневен ред въпроса за фикционалността в писането, но и изобщо в живота, както и за ролята на въображението в процеса на помнене. Във връзка с темата за паметта, която споменахме, разказвачът на Войнович в крайна сметка ни разкрива, че всички разказани от него истории, тяхното навързване и аргументиране, мотивите на героите му и причините за техните постъпки, са всъщност в огромна степен измислени (потвърждавайки тезата за измисленото недокументирано минало). Това се поддържа и от особения статус на разказваческата гледна точка - тя е от първо лице единствено число, но същевременно - и невъзможно - е всевиждаща, като влиза в съзнанието на всеки герой във всяко едно време. Ето какво казва Ядран:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Моята история е измислена, с помощта на въображението свързах спомените си помежду им, тази разбъркана колекция от картини и гласове, подредих ги в логична, подходяща според мен последователност. Запълних с измишльотини всички празнини в историите на Александър и Сафет, които не ми беше писано да науча, и то така, че тяхната цялост да е колкото се може по-благосклонна към мен. Признавам, Аня. Сглобих цялата история така, че да мога в нея да намеря онова, което търсех. Оправдания за своите действия, за страховете си, разочарованията и копнежите, причини за своята обиденост, за гнева. Да, права си, тази история е моята конспиративна теория, създадена, за да ме оправдава пред самия мен и пред другите, преди всичко пред теб, Аня. Обяснява ме, прехвърля отговорността от мен на външни, независещи от мен обстоятелства.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;На последно място ми се иска да спомена и стила на Горан Войнович, който пише с тиха, но неистова емоционалност, с любов и усет към думите. Неговите красиви дълги изречения, които следват потока на съзнанието, се четат със затаен дъх, а много от фразите му са със стойността на афоризми.&lt;/p&gt;

&lt;p&gt;==&lt;/p&gt;

&lt;p&gt;Ще спестя обясняването на централната метафора в този роман, който носи името й - смокиновото дърво в двора на починалия Александър. Ще ви оставя само с още един цитат:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Клонът се изви силно под тежестта ми и изглеждаше сякаш ще се счупи, цялото дърво се залюля заедно с мен, но дори и в този момент не изпитах страх, а само сигурност, че ще стигна там, където трябва да стигна. С другия си крак потърсих съседния клон и разпределих тежестта си, а след това изчаках люлеенето на короната да намалее.&lt;/em&gt; &lt;br /&gt;
&lt;br /&gt;
==&lt;/p&gt;

  &lt;p&gt;&lt;em&gt;Бях твърде високо. Всяко мое движение разклащаше короната и всеки миг можех да се сгромолясам долу, но продължавах да се протягам безгрижно на всички страни, както когато бях дете и вярвах, че нищо не може да ми се случи. Накланях се ту на едната, ту на другата страна и опипвах клоните, които можех да достигна с ръцете си.&lt;/em&gt;&lt;/p&gt;

  &lt;p&gt;==&lt;/p&gt;

  &lt;p&gt;&lt;em&gt;Бях решен да обърна всички листа на дървото. Знаех, че моята смокиня се крие под едно от тях и ще я достигна, ако само още малко се протегна, ако само още малко се преместя, ако успея да сграбча и придърпам към себе си и онзи буен клон там накрая. Само още малко по-високо да се покатеря. Там, горе, на онзи тънък клон, със сигурност е смокинята, която търся. Смокинята, която ще откъсна тази нощ.”&lt;/em&gt;&lt;/p&gt;
&lt;/blockquote&gt;
</description>
        <pubDate>Thu, 28 Jan 2021 00:00:00 +0000</pubDate>
        <link>/bookreviews/2021/01/28/10-35-%D1%81%D0%BC%D0%BE%D0%BA%D0%B8%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87-%D1%81%D0%B5%D0%BC%D0%B5%D0%B9%D0%BD%D0%B0-%D1%81%D0%B0%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%B8-%D0%B1%D1%8F%D0%B3%D1%81%D1%82%D0%B2%D0%B0%D1%82%D0%B0.html</link>
        <guid isPermaLink="true">/bookreviews/2021/01/28/10-35-%D1%81%D0%BC%D0%BE%D0%BA%D0%B8%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87-%D1%81%D0%B5%D0%BC%D0%B5%D0%B9%D0%BD%D0%B0-%D1%81%D0%B0%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%B8-%D0%B1%D1%8F%D0%B3%D1%81%D1%82%D0%B2%D0%B0%D1%82%D0%B0.html</guid>
        
        <category>Смокинята</category>
        
        <category>Горан Войнович</category>
        
        <category>ICU</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Новият роман на Захари Карабашлиев &quot;Опашката&quot; излиза на 8 февруари</title>
        <description>&lt;p&gt;На 8 февруари в две издания, с твърди и с меки корици, излиза „Опашката“ – новият роман на Захари Карабашлиев, автор на „18% сиво“ и „Хавра“.&lt;/p&gt;

&lt;p&gt;==&lt;/p&gt;

&lt;p&gt;„Опашката” (Сиела, 2021) съчетава в себе си елементи на дистопичната фантастика, любовния романс, политическата сатира и драмата на абсурда и представлява увлекателно, но и проникновена притча за покварата на властта, за характера на доброто и злото, за любовта и свободата, за покварата и измамната сила на илюзиите, обещават издателите.&lt;/p&gt;

&lt;p&gt;==&lt;/p&gt;

&lt;p&gt;Захари Карабашлиев пренася читателя в съвсем близкото (възможно) бъдеще. Любовта между героите Невена и Павел е непоклатима и когато той ѝ предлага да свържат живота си завинаги, изглежда, че най-хубавите им дни предстоят. Същата нощ обаче Павел открива, че докато годеницата му е била в командировка, необяснимо как ѝ е пораснала опашка. Съвсем истинска опашка, за която любимата му отказва да говори.&lt;/p&gt;

&lt;p&gt;==&lt;/p&gt;

&lt;p&gt;Междувременно той получава и неочаквано предложение – да се включи като кандидат в предстоящите президентски избори. Изкушен да приеме и да поведе страната към нов ред, Павел трябва да направи съдбовни избори. А всяко решение носи своето последствие…&lt;/p&gt;
</description>
        <pubDate>Wed, 27 Jan 2021 00:00:00 +0000</pubDate>
        <link>/newbooks/2021/01/27/09-47-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B7%D0%B0%D1%85%D0%B0%D1%80%D0%B8-%D0%BA%D0%B0%D1%80%D0%B0%D0%B1%D0%B0%D1%88%D0%BB%D0%B8%D0%B5%D0%B2-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-8-%D1%84%D0%B5%D0%B2%D1%80%D1%83%D0%B0%D1%80%D0%B8.html</link>
        <guid isPermaLink="true">/newbooks/2021/01/27/09-47-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B7%D0%B0%D1%85%D0%B0%D1%80%D0%B8-%D0%BA%D0%B0%D1%80%D0%B0%D0%B1%D0%B0%D1%88%D0%BB%D0%B8%D0%B5%D0%B2-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-8-%D1%84%D0%B5%D0%B2%D1%80%D1%83%D0%B0%D1%80%D0%B8.html</guid>
        
        <category>Опашката</category>
        
        <category>Захари Карабашлиев</category>
        
        <category>Сиела</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Излиза &quot;Опит за екстаз&quot; от Димитър Бочев –  роман равносметка на българския дисидент</title>
        <description>&lt;p&gt;Писателят дисидент и журналист Димитър Бочев – един от най-непоколебимите и ярки гласове на Радио „Свободна Европа“ и един от близките приятели и редактори на Георги Марков – обръща погледа си назад в откровен роман равносметка.&lt;/p&gt;

&lt;p&gt;==&lt;/p&gt;

&lt;p&gt;„Опит за екстаз“ (Сиела, 2021) е личният дневник на търсенията на млад мъж в едно безпътно време, когато е по-лесно да съществуваш, отколкото да живееш. В изкусен и забавен спор с професор Панчев, който е виден еднокнижник, Димитър възкресява различни случки от миналото си. В този сблъсък на реалности той открива, че остава докрай „чужденец” в собствената си страна, а необикновеният „поток на съзнанието“ поставя вечните и нерешими въпроси за стойността на страстта, за съвместимостта и несъвместимостта между вътрешните и външните ценности, между таланта и характера, между морала и изкушението, между божественото и човешкото.&lt;/p&gt;

&lt;p&gt;==&lt;/p&gt;

&lt;p&gt;Ето какво още обещават издателите:&lt;br /&gt;
&lt;br /&gt;
==&lt;/p&gt;

&lt;p&gt;Героите, които ще срещнете из страниците на „Опит за екстаз”, отмерено крачат физически и нефизически „по дюшемето на мансардата“ на човешкото битие от втората половина на XX век, разпръскват се в ежедневието и в спомените си и се изправят пред собствените си граници в търсене един на друг. В 450 страници се разлива една смела, експресионистична, богато напластена живопис от думи, напомняща по своята сложност и послание на  широкоформатно платно на немския художник Герхард Рихтер (избрал също като Димитър Бочев сбогуването с родния дом пред задушаващия ужас на тоталитарния режим).&lt;/p&gt;

&lt;p&gt;==&lt;/p&gt;

&lt;p&gt;„Опит за екстаз“ помита не само с опустошителната сила на идеите си, но и с безмилостната красота на  езика си –  поетичен, музикален, напевен, криещ особените хумор и ирония на личността, живяла не поради, а въпреки. Това е роман, който втурва човека напред. Плетеница от крехки истории отвъд времето и пространството, която всеки ще разплете по различен начин.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Димитър Бочев&lt;/strong&gt; е роден през 1944 г. Следва философия в СУ „Климент Охридски”. Многократно е арестуван от Държавна сигурност, два пъти е изключван от университета. През 1972 г. напуска нелегално страната и се установява в Западна Германия, където получава политическо убежище. Работи като редовен извънщатен сътрудник на „Дойче веле”, където си дели есеистичните понеделници на българската емисия с писателя Георги Марков. От 1975 г. е програмен редактор в българската редакция на радио „Свободна Европа”, където отговаря за културно-публицистичната програма „Контакти”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;През 1976 г. е осъден задочно на 10 години затвор. Присъдата е отменена от Върховния съд в София през 1992 г. След рухването на комунистическия режим е сътрудник на президента Желев по въпросите на хуманитарната помощ от чужбина, а след това продължава дейността си на журналист, философ и неуморим пазител на словото и човека. За цялостното си творчество е удостоен с Юбилейната награда на Международната академия на изкуствата – Париж (МАИ) през 1999 г.&lt;/em&gt;&lt;/p&gt;
</description>
        <pubDate>Tue, 26 Jan 2021 00:00:00 +0000</pubDate>
        <link>/newbooks/2021/01/26/09-21-%D0%B8%D0%B7%D0%BB%D0%B8%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D0%B5%D0%BA%D1%81%D1%82%D0%B0%D0%B7-%D0%BE%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%BE%D1%87%D0%B5%D0%B2-%D1%80%D0%BE%D0%BC%D0%B0%D0%BD-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D0%B8%D1%81%D0%B8%D0%B4%D0%B5%D0%BD%D1%82.html</link>
        <guid isPermaLink="true">/newbooks/2021/01/26/09-21-%D0%B8%D0%B7%D0%BB%D0%B8%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D0%B5%D0%BA%D1%81%D1%82%D0%B0%D0%B7-%D0%BE%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%BE%D1%87%D0%B5%D0%B2-%D1%80%D0%BE%D0%BC%D0%B0%D0%BD-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D0%B8%D1%81%D0%B8%D0%B4%D0%B5%D0%BD%D1%82.html</guid>
        
        <category>Димитър Бочев</category>
        
        <category>Сиела</category>
        
        <category>Опит за екстаз</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Обвивки живот&quot; на Симона Попеску – за детството с любов и омерзение</title>
        <description>&lt;p&gt;Отдавна ми се искаше да прочета книга, която разнищва тъканта на детството, за да ни покаже и неговата втъкана противоречивост, тъмното му лице, двусмислието му. “Обвивки живот” (изд. Гутенберг, 2020, превод Лора Ненковска) прави тъкмо това - впуска се в него не като в територия на безусловна невинност, а напротив - като в &lt;strong&gt;котел, в който врат и всички онези мисли, чувства и състояния&lt;/strong&gt;, които, идеализирайки го, романтично се опитваме да отнемем на детството: агресията, насилието, гадостта, подлостта, перверзността, лъжата, ревността, садизма, мазохизма, съзнанието за греховност, разсъжденията за Бог, Дявола и смъртта.&lt;/p&gt;

&lt;p&gt;==&lt;/p&gt;

&lt;p&gt;С пищно бароково въображение, с чувствен и педантичен език Симона Попеску твори в една съществуваща румънска традиция - тази на т.нар. “инфантилна” литература, в която романи са оставили и редица други известни местни писатели. Детството изобщо е територия, в която авторите много често се впускат, обикновено в търсене на корените на своята идентичност. Това пътуване в миналото Попеску обаче прави не по начина на Пруст, като директно заявява, че &lt;strong&gt;няма нужда от мадлената, че паметта й не е архивен шкаф&lt;/strong&gt;, от който могат да се извадят някакви стари неща. Напротив, Симона Попеску няма история, тя е в абсолютното настояще: “Не миналото, не изгубеното време търсиш ти – защото няма нищо отминало, нищо загубено”.&lt;/p&gt;

&lt;p&gt;==&lt;/p&gt;

&lt;p&gt;Основната теза на Попеску е &lt;strong&gt;едновременното съществуване на различните ни възрасти&lt;/strong&gt;, единосъщие, което е същевременно многоликост, изградена от несъвместими идентичности. Детето, момичето, жената и старицата ги има ведно, те споделят взаимно майчинство, съдържат се една в друга на принципа на матрьошката. На този фон Попеску говори за своя свръхаз като за дете: силно, равнодушно, свирепо, студено и безразлично. Всичко онова, което не сме свикнали да мислим за едно дете.&lt;/p&gt;

&lt;p&gt;==&lt;/p&gt;

&lt;p&gt;“Винаги ми се струваше странна тази смесица от нежност и агресивност, от поезия и бруталност, садизъм и деликатност, архаичност и упадъчност, от примитивна жестокост и изтънченост.” Тук например Попеску пише за езика в една готварска книга, но всъщност сякаш за самата тъкан на детството си така както го вижда тя: като арена, на която кръвожадното въображение, варварските инстинкти, удоволствието от ужаса съжителстват с крехкостта, мечтателността и ведростта.&lt;/p&gt;

&lt;p&gt;==&lt;/p&gt;

&lt;p&gt;„Откакто се помня зад моето лице има някой, който ме гледа“, пише писателката, и това усещане преминава през целия й роман, в който тя е едновременно и наблюдаваната, и наблюдаващата. Не случайно Попеску току сменя от първо на второ лицето, в което разказва, понякога в рамките на едно и също изречение, подсилвайки усещането за флуидност на идентичността. Нещо повече. Детството за нея е време, в което външният свят съществува дотолкова, доколкото се оглежда, преливайки, изцяло във вътрешния (и обратно), като му служи за материал. Този материал става повод за умствени и физически експерименти и приключения и подлежи на непрекъсната интериоризация. Границите са неустойчиви и несигурни, &lt;strong&gt;разтварянето между аз-а и всичко отвъд него понякога изглежда пълно&lt;/strong&gt;. Наративът е изцяло обърнат към себе си, докато авторката търси онова изплъзващо се единство на всички Симони. Сякаш която и от своите “себе си” да избере към даден момент, тя ще предаде останалите си “аватари”. За кого всъщност разказваме, когато разказваме за себе си?&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Питам се как могат да се разберат помежду си четиригодишната мъжкарана с шестгодишното бостанско плашило или амбициозното деветгодишно девойче, единайсетгодишната зубрачка с шестнайсетгодишната ленивка, кльощавата петнайсетгодишна с навършилата седемнайсет дебелана, анемичната деветнайсетгодиша с преливащата от живот жена на двайсет и една, десетгодишният грозофил с хубавелката на тринайсет, шестнайсетгодишната мечтателка с петнадесетгодишната празноглавка, ученичката с учителката, девойката с жената, дръзката със стеснителната, бунтарката със страхливката, непоносимата всезнайка с начумерената и обърканата мен, които днес ценя все повече?”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Едно от най-спонтанните ми определения за “Обвивки живот” е че това е инвентарна книга. Тя се чете много повече като своеобразна инвентаризация и категоризация на всички детски игри, навици, обсесии, страхове, приятелства, сънища, предмети и думи (разпределени в съответните глави по теми), отколкото като традиционна автобиография. Логично е убеждението на авторката, че животът е изключителната сила, извираща от свързаността ни и с най-дребните елементи от заобикалящия ни свят. Баналното, онова, което всички сме притежавали или преживели малко или много в детството си, тук се завръща в калейдоскоп - зрелищно, чувствено, уплътнено в разточителните описания, доведени до влудяваща детайлност. Тази книга ни припомня, че &lt;strong&gt;детството е преди всичко царство на сетивата и тактилните преживявания, но и на големите, екзистенциални, гранични усещания&lt;/strong&gt;. Че са еднакво значими и съществуващото, и несъществуващото предвид онова, което и двете могат да направят с теб. Попеску пише за “тънката паяжина от усещания от най-ранното детство, онова с малкото думи и планината от състояния, предусещания, интуиции и спонтанности”.&lt;/p&gt;

&lt;p&gt;==&lt;/p&gt;

&lt;p&gt;Езикът в “Обвивки живот” е едно от най-големите предизвикателства, с неговите “мрежовидни капани от думи”, както ги нарича самата писателка. &lt;strong&gt;Наситен и гъст до задушаване, прекомерен, импозантен и претрупан&lt;/strong&gt;, той може да се стори пречка и затруднение на някои читатели, но може и да достави ексцентрична чувствено-поетична наслада на други. В една от главите Попеску описва младежкото си увлечение по сложни и помпозни думи и разказва как искала да впечатли учителката си по литература с тях в едно съчинение - само за да чуе, че то е претенциозно и префърцунено. Като че ли това усещане се прехвърля в собствения й роман - съзнателно или не.&lt;/p&gt;

&lt;p&gt;==&lt;/p&gt;

&lt;p&gt;Тази тежест идва и от изброяването, и от своеобразните списъци, които авторката прави, и от изобилието от синоними, които използва, за да предаде едно и също нещо. &lt;strong&gt;Разказът е фрагментарен, репететивен, накъсан и… отново събиращ се&lt;/strong&gt;, като в безкрайна спирала. Изреченията са почти веществени, сочни, едва ли не за консумиране, за изсмукване със зъби. Попеску говори много за самия език на детството, за способността тогава да мислиш нещата отвъд словесността, не с думи, а “чрез усещания, идващи от покритото с власинки невидимо”, чрез намеци, алюзии, злонамерености, заплахи, но и с нежност, гальовност и провокации.&lt;/p&gt;

&lt;p&gt;==&lt;/p&gt;

&lt;p&gt;В обобщение, “Обвивки живот” представлява много повече изложение на цветове, звуци, аромати, образи, гласове, очертания, предмети, думи и докосвания, отколкото на случки. Независимо дали става дума за разбора на езика в кулинарна книга, за описанието на всевъзможни видове цветя, за прегледа на лексикони и споменици, за описанието на приятели и игри, за преживяването на болестта или понасянето на следобедния сън, за наблюденията през ключалката на вратата, за перверзното удоволствие и мазохистичната радост от болката, страха и лишението и т.н.&lt;/p&gt;

&lt;p&gt;==&lt;/p&gt;

&lt;p&gt;Оставям ви с няколко цитата:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Колекционирам обвивки живот. Веднъж на седем години клетките ти се сменят. На всеки седем години умираш и биваш подреден наново. Пак си в началото. В тяло, което е и друго, но и същото. Единствено мозъкът, старият генерал, дава команди на скоро формираните бойни корпуси. Древният мозък.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Несъвместими създания – това ми хрумва, когато мисля за себе си. Вътрешнотелесност. Прераждания. Приплъзвания от едно съществуване в друго, от едно тяло в друго. Преминавания. Пързаляния.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Когато мълча, без да размишлявам, или когато пиша (което пак е вид мълчание), всичко това, което съм била, се слива в едно-единствено същество без конкретна възраст, една и всички – замайваща вихрушка, засищаща и хипнотизираща празнота.”&lt;/em&gt;&lt;/p&gt;
&lt;/blockquote&gt;
</description>
        <pubDate>Fri, 22 Jan 2021 00:00:00 +0000</pubDate>
        <link>/bookreviews/2021/01/22/09-25-%D0%BE%D0%B1%D0%B2%D0%B8%D0%B2%D0%BA%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%B8%D0%BC%D0%BE%D0%BD%D0%B0-%D0%BF%D0%BE%D0%BF%D0%B5%D1%81%D0%BA%D1%83-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D1%81-%D0%BB%D1%8E%D0%B1%D0%BE%D0%B2-%D0%B8-%D0%BE%D0%BC%D0%B5%D1%80%D0%B7%D0%B5%D0%BD%D0%B8%D0%B5.html</link>
        <guid isPermaLink="true">/bookreviews/2021/01/22/09-25-%D0%BE%D0%B1%D0%B2%D0%B8%D0%B2%D0%BA%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%B8%D0%BC%D0%BE%D0%BD%D0%B0-%D0%BF%D0%BE%D0%BF%D0%B5%D1%81%D0%BA%D1%83-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D1%81-%D0%BB%D1%8E%D0%B1%D0%BE%D0%B2-%D0%B8-%D0%BE%D0%BC%D0%B5%D1%80%D0%B7%D0%B5%D0%BD%D0%B8%D0%B5.html</guid>
        
        <category>роман</category>
        
        <category>Симона Попеску</category>
        
        <category>Гутенберг</category>
        
        <category>рецензия</category>
        
        <category>Обвивки живот</category>
        
        
        <category>bookreviews</category>
        
      </item>
    
      <item>
        <title>Лили Йовнова: Липсва ми всяка версия на момичето, което съм оставяла на някое летище</title>
        <description>&lt;p&gt;&lt;em&gt;С Лили Йовнова разговаряме по повод новата й стихосбирка “Кураж, сърце” (Жанет 45, 2020). Тя се появява две години след дебютната й книга “Моментът преди порастване” в същото издателство.&lt;/em&gt;&lt;/p&gt;

&lt;p&gt;&lt;strong&gt;Пораснала си на години от първата си книга насам. Расте ли и поезията - и как, на какво?&lt;/strong&gt;
&lt;br /&gt;
==&lt;/p&gt;

&lt;p&gt;Не само на години, надявам се. Хубавото на поезията е постоянството ѝ, мисля си за нея като снимка на конкретен момент, не като видео. В този смисъл, не виждам как може да се говори за нейно порастване. Хората са непостоянните, казано по Рупчев, така че може пишещият/четящият да се измени, да види нещата по друг начин – но образът е същият.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;За какво трябва да има кураж едно сърце?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да не става прекалено разумно, да си остане сърце. Все ми се струва, че не бива всичко да се рационализира.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Онова, което се усеща в много от новите ти стихове, е съзнанието за житейската ентропия, за отпечатъка, който времето оставя върху нас. Говориш за нещата, които се изплъзват между пръстите, докато “светът с цялата си тежест те захлупва”. Това съзнание израз на песимизъм ли е или…?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В моментите, в които съм чувствала изплъзването е имало песимизъм. Винаги съм била максималист, това е от по-тежките качества, които се налага да опитомявам ежедневно – затова съм преживявала захлупванията като лични провали. Сега се радвам, че съм ги описвала, защото от дистанцията на времето ги отчитам като дреболии.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В продължение на предходния въпрос, един от честите мотиви в книгата ти е, че “и това ще мине”, че трябва да приемеш и продължиш, да промиеш раните и да сгънеш болката. Въпрос на примиренчество или здравословен реализъм, неизбежно свързан със зрелостта?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Бих казала, че това е абсолютно най-оптимистичното нещо, в което вярвам – неизбежното продължаване нататък. Относно хубавите моменти – там не звучи толкова оптимистично това отминаване, но щастието знае как да намира вратички и да си създава безвремие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кои са нещата, за които обикновено не говорим - а трябва?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Най-често не говорим с най-близките си именно в моменти, в които е наложително. От страх да не обидим, отблъснем, да не се изложим, да не се покажем прекалено слаби – извинения могат да се намерят винаги. Но, от моя скромен житейски опит съм се убедила, че в една близост много повече тежат неизказаните неща, отколкото каквото и да е казано. Може след някоя и друга година да си мисля друго, но засега стоя твърдо зад това.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В редица стихове говориш за отдалечаването от себе си, за липсата ти в огледалото, за отдалечеността от сърцето (“знам, че дълго ме нямаше, но скоро ще бъда при теб”). Липсваш ли си и защо? С кое се прости през изминалите години и кое най се опасяваш да не изгубиш в бъдеще?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това беше много важна тема за мен в последните три години. Заживях между София и Лондон, което много ми повлия, със сигурност много повече отколкото очаквах. Блага Димитрова има едни много красиви редове:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Летището е място, откъдето&lt;/em&gt;&lt;br /&gt;
&lt;em&gt;завинаги отлита нещо
и ти не можеш да го върнеш. 
Когато прелети обратно,
ще бъде вече друго 
и ти ще го посрещнеш друг.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Липсва ми всяка версия на момичето, което съм оставяла на някое летище. Най-важното, с което се простих през изминалите години, е баба. Опасявам се да не загубя непримиримостта, която имам от нея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В книгата ти се появява идеята, че да забравиш е начин да опазиш спомена жив. Мислиш ли за паметта като погрешим, несъвършен, дори вреден инструмент за съхранение на преживяното? В кои случай наистина предпочиташ да забравиш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Точно преди да напиша това стихотворение си спомням, че гледах за сигурно 20-и път един от любимите си филми – „Блясъкът на чистия ум“, който се върти около темата за паметта. После попаднах на статия, в която пишеше, че всеки път щом се върнем към някой спомен, го променяме. Нямам представа дали е вярно, не искам и да знам, защото тогава имах (подсъзнателна) нужда от това и го превърнах в някаква лична мантра - пускането на спомена като начин да си оставиш все пак хубавите неща от него, да не го опропастиш с прекалено ровене.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Същевременно обаче пишеш за разказването (в случая поезията) като за начин да се противопоставим на паметта на тялото, с чийто край тя също свършва. Антидот и коректив на тленността ли е поезията? Какво съхраняваш чрез собственото си писане? (Заявяваш на едно място, че искаш да напишеш стих, който “смалява болката” и “вдига обратно на крака”, например…)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Антидот е за усещането за тленност. Опитвам се да съхранявам най-вече топлина, а когато не стигнат силите или търпението за това – поне искреност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Можем ли да мислим за живота като за “отлагане на сбогуването”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Смятам, че можем да дадем на всяка обич дефиницията „отлагане на сбогуването“. Ако някой обича живота така – защо не?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Каква е крачката между тези две противоположни житейски философии, които ограждат като в скоби началото и края на книгата ти, а именно “вземи се в ръце, “дръж много здраво, сърце, сграбчи всяка възможност да останеш на крака”, от една страна, и “пусни се по течението, отпусни хватката, пусни ръцете, които вече не те държат”, от друга?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Далеч не ги мисля за противоположни, напротив, те са толкова естествено допълващи се. Не е крачка между тях, въже е – по което всеки ден се учиш наново да балансираш.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Говориш за редактора си Марин Бодаков като за свой литературен баща. Той стои зад книгите и на много други млади поети. Възприемаш ли себе си като част от определено поетично поколение или се усещаш по-скоро като глас сам за себе си? Кои поетични гласове четеш и от кои се учиш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Марин е от най-важните ми учители, дори в чисто житейски план толкова се възхищавам на прецизността и мекотата му, искрено щастлива съм, че именно този човек толкова ми е помагал и ми е отделил от времето си. Не принадлежа към групи, кръгове или нещо подобно – има хора в тези среди, които са ми близки и толкова. Относно ученето – можеш да вземеш по нещо от всекиго. От някои - как ти се иска да звучиш, от други - как не ти се ще никога да прозвучиш.&lt;/p&gt;
</description>
        <pubDate>Tue, 19 Jan 2021 00:00:00 +0000</pubDate>
        <link>/interviews/2021/01/19/10-01-%D0%BB%D0%B8%D0%BB%D0%B8-%D0%B9%D0%BE%D0%B2%D0%BD%D0%BE%D0%B2%D0%B0-%D0%BB%D0%B8%D0%BF%D1%81%D0%B2%D0%B0-%D0%BC%D0%B8-%D0%B2%D1%81%D1%8F%D0%BA%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D1%81%D1%8A%D0%BC-%D0%BE%D1%81%D1%82%D0%B0%D0%B2%D1%8F%D0%BB%D0%B0-%D0%BD%D0%B0-%D0%BD%D1%8F%D0%BA%D0%BE%D0%B5-%D0%BB%D0%B5%D1%82%D0%B8%D1%89%D0%B5.html</link>
        <guid isPermaLink="true">/interviews/2021/01/19/10-01-%D0%BB%D0%B8%D0%BB%D0%B8-%D0%B9%D0%BE%D0%B2%D0%BD%D0%BE%D0%B2%D0%B0-%D0%BB%D0%B8%D0%BF%D1%81%D0%B2%D0%B0-%D0%BC%D0%B8-%D0%B2%D1%81%D1%8F%D0%BA%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D1%81%D1%8A%D0%BC-%D0%BE%D1%81%D1%82%D0%B0%D0%B2%D1%8F%D0%BB%D0%B0-%D0%BD%D0%B0-%D0%BD%D1%8F%D0%BA%D0%BE%D0%B5-%D0%BB%D0%B5%D1%82%D0%B8%D1%89%D0%B5.html</guid>
        
        <category>Лили Йовнова</category>
        
        <category>Кураж сърце</category>
        
        <category>Жанет 45</category>
        
        <category>поезия</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Нюансирани размисли по антиутопичния роман &quot;Резиденцията&quot; на Георги Тенев</title>
        <description>&lt;p&gt;Жанровите експериментни със сигурност са нещо похвално и любопитно в кариерата на всеки писател, но несъмнено крият рискове. Особено когато става дума за тесен, “специализиран” жанр като антиутопията, с която все пак малцина у нас се захващат (виж например &lt;a href=&quot;https://literaturnirazgovori.com/bookreviews/2019/03/08/10-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D1%82%D0%B8%D1%85%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5.html&quot;&gt;рецензия за “Тихото слънце” на Петър Денчев тук&lt;/a&gt;). От една страна като че ли няма какво да се обърка - жанровите специфики и изисквания са повече от ясни, а коловозите отдавна са прокарани от големите имена, от друга обаче тъкмо това може да се окаже капанът - изисква се много оригиналност и иновативност, за да се одушеви и разнообрази шаблона и да не се изпадне в тъпчене на едно отъпкано вече място.&lt;/p&gt;

&lt;p&gt;==&lt;/p&gt;

&lt;p&gt;Уважавам Георги Тенев като личност и като автор, способен да работи в дълбочина по актуални социално-политически теми, да се задълбава в близкото минало, властовите механизми и различни аспекти на обществения живот, както беше и в предишния му мащабен роман “Балкански ритуал” (виж &lt;a href=&quot;https://literaturnirazgovori.com/bookreviews/2019/03/20/10-03-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%80%D0%B8%D1%82%D1%83%D0%B0%D0%BB-%D1%82%D1%80%D1%83%D0%B4%D0%BD%D0%B0-%D1%81%D0%BB%D0%BE%D0%B6%D0%BD%D0%B0-%D0%B8-%D0%BC%D0%B0%D1%89%D0%B0%D0%B1%D0%BD%D0%B0-%D0%BA%D0%BD%D0%B8%D0%B3%D0%B0.html&quot;&gt;рецензия за романа ТУК&lt;/a&gt; и &lt;a href=&quot;https://literaturnirazgovori.com/interviews/2019/03/13/10-00-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%80%D0%B8%D1%82%D1%83%D0%B0%D0%BB-%D0%B2-%D1%80%D0%BE%D0%BC%D0%B0%D0%BD%D0%B0-%D0%B8%D0%BC%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BB%D0%B8%D0%BD%D0%B8%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D0%BE%D0%B2%D0%B8-%D1%87%D0%B8%D1%81%D1%82%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8.html&quot;&gt;интервю с писателя за него ТУК&lt;/a&gt;). Опасявам се обаче, че с последната си книга “Резиденцията” (изд. Колибри, 2020) не е постигнал напълно задачата, която очевидно си е поставил, преди всичко на литературно ниво.&lt;/p&gt;

&lt;p&gt;==&lt;/p&gt;

&lt;p&gt;Бързам да подчертая, че това е личното ми литературно мнение, а и вече се появиха и очаквани положителни отзиви за романа. Полюсна позиция около текст на Георги Тенев обаче не е прецедент - да си припомним разгорещения спор сред критиката по отношение на книгата му “Партиен дом” покрай спечелването на наградата “Вик” за роман на годината през 2007 г.&lt;/p&gt;

&lt;p&gt;==&lt;/p&gt;

&lt;p&gt;“Резиденцията” е замислен като &lt;strong&gt;роман едновременно за бъдещето и за миналото&lt;/strong&gt; - или всъщност като метафора на настоящето ни, доведено до крайна, дистопична фаза. Той си поставя за цел да проследи дълбочинните механизми на властта и трансформациите на личността във и срещу тази власт, като оригиналното е, че поставя темата за екологията и природата на централно място и прокарва разделителна линия между старостта и зрелостта, от една страна, и наивната младост, от друга (враговете на системата са все млади хора).&lt;/p&gt;

&lt;p&gt;==&lt;/p&gt;

&lt;p&gt;Формално действието се развива в късните години на нашия век, но в изграждането на този алтернативен свят може да разпознаем &lt;strong&gt;и призраците на комунистическото минало, и собственото си непосредствено сегашно&lt;/strong&gt;, с всички актуални през последното десетилетие властови пороци и обществени притеснения - от екологичните престъпления до срастването на мафията с властта. Не ви ли звучи позната например ето тази реторика от романа, взета като че ли директно от протестното движение след 2013 г.:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Протестът е безсмислен в тази форма. Наричат ни лигльовци, защото не хвърляме павета. Представят грамотността ни за привилегия. Вълнението на духа – като безсмислено занимание. Тревогите за нематериални неща наричат лигавене. Протестът трябва да премине в нова фаза.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;В обществото от “Резиденцията” новият властови ред е завършил третата си фаза и вече изглежда изправен на ръба пред нова. В него от години децата се ваксинират отрано със Серум на истината, благодарение на който “съзнанието оставаше трайно чисто, имунизирано срещу мисловни агенти, срещу заблуждения и сектантство”; в него има Дом на истината и Министерство на последствията, има куп мъчения за извличане на истината, има нещо като ТВУ-та, има Мембрана, която разделя държавата на две различни по смисъл и йерархия зони, има детска Градина за завършване на личността и т.н. &lt;strong&gt;На този тоталитарен фон най-силният враг се оказва т.нар. Рилски урок&lt;/strong&gt; - учение, чиито последователи се противопоставят на униформената рационалност и материализъм с духовност и мистика, които представляват миш-маш между апокрифно християнство, Дъновизъм и езотерика, както и със стремеж към изоставяне на цивилизацията в името на живота сред природата (Рила).&lt;/p&gt;

&lt;p&gt;==&lt;/p&gt;

&lt;p&gt;Георги Тенев рисува един &lt;strong&gt;силно йерархичен и поляризиран свят с тематични постановки, които не носят никакви изненади откъм традицията на жанра&lt;/strong&gt;: властта е демон; властта има нужда от собствени ритуали и изисква мистично благоговение пред нея; авторитетът е въпрос на сляпа вяра; мнозинството няма думата; решенията не подлежат на приемане и одобрение, а само на изпълнение; народовластието не предполага братство, защото то не е в природата на човека. Тук идва и неизбежното, в известен смисъл баналното размишление, - доколкото авторът трябва да погледне в самото сърце на тази власт чрез главния си герой (прокуратор, чиято задача е да се справи с унищожаването на сектата) - а именно, че властта не ти дава възможност да я владееш, тя подчинява и тези от нейната страна, диктаторът сам е вид жертва.&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;И &lt;em&gt;“Гледат те и ти завиждат за властта, страхуват се от правомощията, които са ти дадени, но никой не схваща, че това е тежест, а не привилегия”,&lt;/em&gt; и &lt;em&gt;“Защото първото, което отнемат властта и отговорността, е свободата, твоята свобода, а не на другите, над които ще властващ”,&lt;/em&gt; и &lt;em&gt;“Изборът е само дали си от едната, или от другата страна на подчинението.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Чрез противопоставянето на тази власт се изграждат неминуемите, пределно познати тематични дихотомии: рационалност и материалност - духовност и мистика, закон - вяра, здравомислие - лудост, бетонен град - чиста природа, унищожение - съхранение на ресурси, насилие - саможертва, практичност - наивност, сляпо подчинение - еманципиращ труд и интелект, и т.н. и т.н. Сред споменатите нови елементи по-горе, трябва да добавя и близостта на съпротивата до академичните/университетски среди. Няма как да не усетим ехото на родните протести, зародени именно в средите на “младите, умните и красивите”, съпътствани от интелектуалци и университетски личности и насочени включително срещу “бетонизирането” на държавата и конкретно срещу многото екологични престъпления. Нито пък да забравим, че &lt;strong&gt;самозапалилият се в романа има свой прототип в лицето на загиналия Пламен Горанов&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Същевременно светът в “Резиденцията” силно напомня за близкото тоталитарно минало, сякаш духът на 60-те е бил преместен в бъдещето. Странно е, че това усещане се засилва буквално от интериора и мебелировката на кабинетите и резиденциите и от &lt;strong&gt;техническия статут на обрисуваното общество&lt;/strong&gt; - в него все още се пише на хартия (която е забранена за масите), колите се отключват с ключ и вървят с перфокарти, записите се правят на касети и се слушат на магнетофони. Обикновено антиутопичните общества са силно технически развити, но нестандартното решение за технически регрес тук буди по-скоро недоумение, защото остава напълно необяснено - защо и как се е стигнало до него, има ли политическо обяснение, израз на какво е той. Дали става въпрос за свят в алтернативна вселена или за деволюирало от нашето собствено общество - и в този случай какви процеси са довели до конкретния му техническия и административно-учрежденски облик.&lt;/p&gt;

&lt;p&gt;==&lt;/p&gt;

&lt;p&gt;Друг проблем намирам при работата със сюжета. Романът уж следва множество сюжетни линии, като прескача от началните години на новия строй през 30-те години чак до края на сегашния век. Те обаче са като грозд, който е твърде гъст, за да бъдат откъснати зърната, ако мога да се изразя така. &lt;strong&gt;Авторът маркира куп сюжетни нишки, но като че ли изоставя читателя с тази заготовка&lt;/strong&gt;, без да им осигури постъпателно развитие и ясно разрешение. Сцените, които представят отделните линии, са като че ли спорадични и самоцелни, трупат се и набъбват, но оставят читателя неудовлетворен и неспособен да разбере какво и защо се случва в много от тях и какво следва от него. Особено силно впечатление ми направи факта, че предговорът и анонсът, в който се дава заявка за какво ще става дума в книгата, като че ли нямат много общо с последващия текст и в този смисъл фокусират вниманието върху нещо, което не е на фокус.&lt;/p&gt;

&lt;p&gt;==&lt;/p&gt;

&lt;p&gt;На много места има &lt;strong&gt;странности и в разказваческата гледна точка&lt;/strong&gt;, която в случая би трябвало да е всевиждаща. Лично аз хванах поне няколко размествания по отношение на нея, излишни обяснения какво вижда един герой, който друг не вижда (но ние виждаме) и твърде много “може би”-та за разказвач, който следва да знае всичко. Единият от героите е наричан ту Борислав, ту Луканов в съседни изречения, което не звучи просто като употреба на синоними, а по-скоро създава некомфортна, шизофренична игра с оптиката при възприемане на близостта до героя (който за нас следва да е Борислав, а за властта Луканов). Авторът също така явно коментира на много места, вместо да отстъпи и да показва - например заявява наготово на читателя, че “те постъпиха умно тогава” или “комендантът беше лош по характер”. На някои места пък направо използва “и така нататък” или “и нещо подобно”, което звучи като отказ от разказване.&lt;/p&gt;

&lt;p&gt;==&lt;/p&gt;

&lt;p&gt;Що се отнася до шаблонните в известен смисъл характери, това все пак донякъде е очаквано в този жанр на добри и лоши, но и показването на човешкото в лошите остава някак неубедително, недоразказано, непроследено в генезиса си. Струва ми се, че така и не разбираме какво е съществото на промяната у главния герой и у другата главна героиня и на какво всъщност се дължи, какво я обуславя, дали изобщо я има. Обяснимостта на някои сцени, действия и жестове в романа е трудна за постигане.&lt;/p&gt;

&lt;p&gt;==&lt;/p&gt;

&lt;p&gt;Най-силното ми усещане е, че наративът е многото повече зает да описва характеристиките на новото общество, отколкото се занимава с действие, което да ни даде възможност да го обозрем сами във въображението си. Това усещане идва най-вече от диалозите. &lt;strong&gt;В книгата се водят дълги диалози&lt;/strong&gt;, които на практика са маниерно-декларативни и звучат буквално като готови лекции по разясняване на системата. Философската им тежест е някак самоцелна, твърденията са скупчени и на места звучат като набор от многосмислени афоризми. (Дори и висши жреци не говорят така.) Със същата цел текстът все пак се разнообразява, като включва записки от дневници и писания на последователите на Рилския урок или други форми, които ни дават абстрактна идея за идеологията и на двете страни.&lt;/p&gt;

&lt;p&gt;==&lt;/p&gt;

&lt;p&gt;Самият Георги Тенев каза, че доста се е постарал и върху езика. Да, романът има стегнат език и хубави описания, изобилие от факти и реалии, които минават през паметта ни, но има и изрази най-малкото като “в ума на коменданта се залепи това име” или “след време този миг се беше превърнал в топче без звук”.&lt;/p&gt;

&lt;p&gt;==&lt;/p&gt;

&lt;p&gt;Съгласна съм, че предварителната заявка на “Резиденцията” е изключително сериозна. Съгласна съм и че можем да открием много вечни теми за размисъл, както в големите романи. Съгласна съм, че малко са книгите, които изследват бъдещето не абстрактно, а тук - в България. Съгласна съм и че Георги Тенев е сериозен писател, чиито книги със сигурност ще продължа да следя и в бъдеще. Така че прочетете този роман, но докато го правите, помислете и върху изложените горе съображения, за да съставите собственото си окончателно мнение.&lt;/p&gt;
</description>
        <pubDate>Wed, 13 Jan 2021 00:00:00 +0000</pubDate>
        <link>/bookreviews/2021/01/13/12-40-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2.html</link>
        <guid isPermaLink="true">/bookreviews/2021/01/13/12-40-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2.html</guid>
        
        <category>Георги Тенев</category>
        
        <category>Резиденцията</category>
        
        <category>Колибри</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Две редки заглавия на Оруел излизат в нови издания</title>
        <description>&lt;p&gt;В началото на 2021 г. на книжния пазар ще се появят редица нови издания на прочутия английски писател, журналист и критик от първата половина на XX в. Джордж Оруел. Причината е, че авторските права за неговите произведения отскоро са свободни. Най-известните му романи „Фермата на животните“ и „1984“ вече са обявени за публикуване от няколко издателства у нас. От издателство „Кръг“ обаче са избрали да предложат на читателите две по-малко познати, но също толкова емблематични книги на обичания автор.&lt;/p&gt;

&lt;p&gt;==&lt;/p&gt;

&lt;p&gt;„Не оставяй аспидистрата да увехне“ и „Глътка въздух“излизат в оригинал съответно през 1936 и 1939 г., а у нас се появяват за първи път през 90-те. От „Кръг“ залагат на добрите стари преводи на Юрий Лучев, които сега са обогатени с бележки под линия. Кориците са дело на художника Дамян Дамянов.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Не оставяй аспидистрата да увехне“&lt;/strong&gt; е жлъчен и остро полемичен роман, който разказва за живота на Гордън Комсток, беден букинист, автор на една единствена стихосбирка със заглавие „Мишки“. Героят непримиримо въстава срещу порочната власт и материалното добруване – резултат на социално робство и компромиси. Бунтът на главния герой е по-тих и личен, но все така непримирим като в останалите книги на Оруел. Сюжетът е вдъхновен от живота на самия автор – на моменти нелек, но винаги дълбоко осъзнат.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Глътка въздух“&lt;/strong&gt; е ироничен и ведър роман, наситен с предчувствия и прогнози, които, за съжаление, се сбъдват. Веднага след публикуването си през 1939 г. книгата се приема за абсолютен шедьовър и до днес се радва на голям интерес. Литературната критика е единодушна, че това произведение на Джордж Оруел е в основата на широко известните и световнопризнати негови класики „Фермата на животните“ и „1984“.&lt;/p&gt;

&lt;p&gt;==&lt;/p&gt;

&lt;p&gt;Главният герой Джордж Боулинг, четиресет и пет годишен, понатрупал килограми жител на лондонско предградие, внезапно решава да се отклони от монотонното си съществуване на застрахователен агент, порядъчен съпруг и баща на две деца. Той поема към родното си градче, за да сбъдне най-силния си момчешки блян.&lt;/p&gt;

&lt;p&gt;==&lt;/p&gt;

&lt;p&gt;В пороя от спомени нахлуват тревожното предчувствие за наближаващата война, бунтът на малкия човек срещу оцеляването на всяка цена и компромисите на еснафското битие, а също – непримиримият протест срещу социалните различия и срещу безвъзвратното унищожаване на природата. Героят на Оруел се бори за своята глътка въздух в свят, в който свободолюбието е ограничавано и потъпквано ежедневно.&lt;/p&gt;

&lt;p&gt;==&lt;/p&gt;

&lt;p&gt;Двата романа, със своите високи литературни качества, разширяват представата на българските читатели за творчеството на един от най-знаменитите писатели на XX в. Всяка от книгите разкрива зашеметяващия авторски стил и безкомпромисните социални послания, с които Оруел ще остане в историята.&lt;/p&gt;
</description>
        <pubDate>Wed, 06 Jan 2021 00:00:00 +0000</pubDate>
        <link>/newbooks/2021/01/06/13-06-%D0%B4%D0%B2%D0%B5-%D1%80%D0%B5%D0%B4%D0%BA%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%BD%D0%B0-%D0%BE%D1%80%D1%83%D0%B5%D0%BB-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%BD%D0%BE%D0%B2%D0%B8-%D0%B8%D0%B7%D0%B4%D0%B0%D0%BD%D0%B8%D1%8F.html</link>
        <guid isPermaLink="true">/newbooks/2021/01/06/13-06-%D0%B4%D0%B2%D0%B5-%D1%80%D0%B5%D0%B4%D0%BA%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%BD%D0%B0-%D0%BE%D1%80%D1%83%D0%B5%D0%BB-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%BD%D0%BE%D0%B2%D0%B8-%D0%B8%D0%B7%D0%B4%D0%B0%D0%BD%D0%B8%D1%8F.html</guid>
        
        <category>Джорд Оруел</category>
        
        <category>Кръг</category>
        
        <category>нова книга</category>
        
        <category>роман</category>
        
        <category>Не оставяй аспидистрата да увехне</category>
        
        <category>Глътка въздух</category>
        
        
        <category>newbooks</category>
        
      </item>
    
      <item>
        <title>&quot;1984&quot; и &quot;Фермата на животните&quot; от Джордж Оруел в нов превод и издания</title>
        <description>&lt;p&gt;Емблематичните „1984“ и „Фермата на животните“ на британския писател Джордж Оруел, считани за едни от най-важните романи не само на XX век, но и изобщо, се появяват отново на български език в нов превод, дело на Венцислав К. Венков, и ново издание с твърди корици под знака на изд. “Сиела”. Посланията на двете съвременни класики продължават да привличат поколения читатели, а приликите с актуалната действителност им печели пророческа слава и над 70 години след написването им.&lt;/p&gt;

&lt;p&gt;==&lt;/p&gt;

&lt;p&gt;Публикувана през 1945 г., „Фермата на животните” е майсторска алегория на световната политическа сцена в края на Втората световна война. Британският писател е един от малцината, които съзират ясно истината зад сталинистката пропаганда и предупреждават за заплахата, която всяко тоталитарно управление представлява за човешката свобода и достойнство.&lt;/p&gt;

&lt;p&gt;==&lt;/p&gt;

&lt;p&gt;Творбата, която съдържа директна критика срещу победоносния в този момент Съветски съюз, среща редица трудности, които Оруел описва в специален предговор, предвиден за публикуване в оригиналното издание. Той обаче отпада (най-вероятно по политически причини), а машинописният му текст е открит години по-късно и е публикуван едва през 1972 г. в седмичната литературна притурка на в. „Таймс“. &lt;strong&gt;Именно този предговор читателите могат да открият в новото издание на класиката&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;От своя страна, „1984” успява да извоюва определението „безспорно най-важната книга, създадена през XX век“, чиято стойност само нараства с всяка изминала година от новото хилядолетие. През 2005 г.  романът е избран от списание “Тайм” за един от 100-те най-добри романи на английски език от 1923 г. до 2005 г., а в деня на встъпването на Доналд Тръмп в длъжност като президент на САЩ продажбите на изданието се покачват многократно заради „оруелския език“, който представител на кабинета му използва.&lt;/p&gt;

&lt;p&gt;==&lt;/p&gt;

&lt;p&gt;Антиутопичният свят, който Оруел рисува, е естествено продължение на идеите от алегоричната приказка „Фермата на животните”, насочени към разкриване на опасността от тоталитарното управление. В него абсолютният властник е Големия брат, Партията е вечно права и налага волята си със свирепа жестокост, телеекраните подменят действителността, а богатството на езика се замества със строг и ограничаващ „новговор“. Там, където „войната е мир, робството е свобода“, а „невежеството е сила“, последната надежда за хората са свободата на мисълта и чувствата – и точно тя е следващата цел на властта, за да предотврати всяка възможност за бунт.&lt;/p&gt;

&lt;p&gt;==&lt;/p&gt;

&lt;p&gt;Оживена от &lt;strong&gt;илюстрациите на Дамян Дамянов&lt;/strong&gt;, творбата излиза отново в началото на третото десетилетие на XXI век, когато сякаш наистина е заложено на карта дали годината „1984” ще продължава да бъде вплетена в световната съдба или не.&lt;/p&gt;

&lt;p&gt;==&lt;/p&gt;

&lt;p&gt;Преводачът Венцислав К. Венков е работил е по знакови книги на Чарлз Дикенс, Едгар Алън По, Д. Х. Лорънс, Олдъс Хъксли, Греъм Грийн, Джон Стайнбек, Трумaн Капоти, Кърт Вонегът, Филип Рот, Дж. К. Роулинг, Джаред Даймънд, Джон льо Каре и много други.&lt;/p&gt;
</description>
        <pubDate>Mon, 04 Jan 2021 00:00:00 +0000</pubDate>
        <link>/newbooks/2021/01/04/15-09-1984-%D0%B8-%D1%84%D0%B5%D1%80%D0%BC%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%BE%D1%82-%D0%B4%D0%B6%D0%BE%D1%80%D0%B4%D0%B6-%D0%BE%D1%80%D1%83%D0%B5%D0%BB-%D0%B2-%D0%BD%D0%BE%D0%B2-%D0%BF%D1%80%D0%B5%D0%B2%D0%BE%D0%B4-%D0%B8-%D0%B8%D0%B7%D0%B4%D0%B0%D0%BD%D0%B8%D1%8F.html</link>
        <guid isPermaLink="true">/newbooks/2021/01/04/15-09-1984-%D0%B8-%D1%84%D0%B5%D1%80%D0%BC%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%BE%D1%82-%D0%B4%D0%B6%D0%BE%D1%80%D0%B4%D0%B6-%D0%BE%D1%80%D1%83%D0%B5%D0%BB-%D0%B2-%D0%BD%D0%BE%D0%B2-%D0%BF%D1%80%D0%B5%D0%B2%D0%BE%D0%B4-%D0%B8-%D0%B8%D0%B7%D0%B4%D0%B0%D0%BD%D0%B8%D1%8F.html</guid>
        
        <category>Джордж Оруел</category>
        
        <category>1984</category>
        
        <category>Фермата на животните</category>
        
        <category>нова книга</category>
        
        <category>роман</category>
        
        <category>Сиела</category>
        
        
        <category>newbooks</category>
        
      </item>
    
      <item>
        <title>&quot;Живи&quot; на Ю Хуа - за китайския Лот и живота като смях през плач</title>
        <description>&lt;p&gt;Великолепният роман “Живи” на Ю Хуа достига до нас осъдително късно, толкова, че - както беше отбелязано в разговор на Георги Коритаров с преводача на книгата Стефан Русинов - поколенията, които са най-близо до онези времена, и идейно, и тематично, и по отношение на разказваческия език и стилистика, вече са се превъртели, дори няколко пъти. Написана през 1992 г., книгата излезе у нас през 2020 г. под знака на издателство “Жанет 45” благодарение на инициативата на Стефан Русинов, който - и това е безспорно - е направил &lt;strong&gt;чудеса с превода от оригиналния китайски&lt;/strong&gt;, съчетавайки разговорен език със стари думи и модерен жаргон, за да запази живостта и пластиката на наратива.&lt;/p&gt;

&lt;p&gt;==&lt;/p&gt;

&lt;p&gt;На фона на поредицата големи исторически събития, променили социално-политическата тъкан на китайското общество - от капитулацията на Япония и влизането на националната армия, през гражданската война, идването на Мао, поземлената реформа, народните комуни, Културната революция с нейните хунвейбини, та чак след края й през 80-те години - Ю Хуа избира да обърне обектива към малкия човек. Той &lt;strong&gt;превежда своя многострадален Фу-гуей през тази историческа панорама&lt;/strong&gt;, но с поглед към личната му драма - поредица от житейски трагедии, които вместо да съкрушат, развиват и утвърждават жизнелюбието му и волята му за съществуване. Фу-гуей е привидният антигерой, чиято героичност бива извлечена насила от рудата на грубия му живот.&lt;/p&gt;

&lt;p&gt;==&lt;/p&gt;

&lt;p&gt;От последно поколение земевладелец, лентяй, женкар и пройдоха, разсипал на комар семейното богатство и обрекъл близките си на бедност, Фу-гуей се преобразява във войник на съдбата, работник и пазител на семейството си, но най-вече придобива липсвалата му дотогава емпатия и смирение пред непредвидимостта на живота. В този смисъл “Живи” е някаква разновидност на билдунгс романа, доколкото проследява израстването на героя и изковаването на характера му. &lt;strong&gt;Неизбежно е да видим у Фу-гуей китайския многострадален Йов&lt;/strong&gt;, понасящ всеки удар на съдбата. С тази разлика, че накрая Бог окончателно въздава пребогата отплата на Йов, каквато на Фу-гуей отказва. В китайската версия този баланс между доброто и злото, между имането и загубата, между радостта и нещастието, непрекъснато се руши и възстановява, той няма окончателно разрешение като в библейската история, за човека не е предвидена неотменимост.&lt;/p&gt;

&lt;p&gt;==&lt;/p&gt;

&lt;p&gt;“Живи” започва с идилична и мирна селска картина (ефектен контрапункт за последващия драматичен разказ), в която действителният разказвач в романа - младеж, тръгнал по селата да събира песни и истории - попада на Фу-гуей. Той предава едно към едно думите му, като този похват (втори разказвач, на когото е даден микрофонът) създава &lt;strong&gt;илюзията за абсолютна автентичност&lt;/strong&gt;. Усещането за жив, неподправен разказ, който сме чули с ушите си в затънтено селце, странно се подсилва от ненадеждността на разказвача и ограничеността на гледната му точка, но най-вече от избрания езиков регистър.&lt;/p&gt;

&lt;p&gt;==&lt;/p&gt;

&lt;p&gt;Езикът на Фу-гуей е изпъстрен с пиперливи фрази, грубоват, по селски простоват, цветист и благодарение на него Ю Хуа постига тази &lt;strong&gt;немислима комбинация: читателят да се смее дори там, където се разказват най-скръбните събития&lt;/strong&gt;. Непрекъснатото леене на сълзи от героите се балансира от този смях през сълзи у читателя. Реакция, която отразява жизнената нагласа на героя, мотото, повтаряно на няколко пъти в романа: “ако човек се радва на живота, беднотията не е страшна”, можеш да продължиш да живееш само ако много-много не се вживяваш. Звукът на страданието е нещо средно между смях и плач, както го определя самият Фу-гуей когато е завлечен насила да бъде войник:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Дълго време не се чу никакъв гърмеж, до нас достигаха само стоновете на хилядите оцелели, сякаш плачеха, но и сякаш се смееха – това е звукът на нетърпимата болка, в живота си не съм чувал по-страшен от него”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Великолепна е иронията на Ю Хуа, особено що се отнася до начина, по който той коментира не само безсмислието на войната, но най-вече промените, донесени от китайския социализъм, лицемерието на комуналните усилия, несигурността на властовите позиции, абсурдността на правилата, комичността на безплодните действия, като примера със събирането и строшаването на посудата на селяните и опитите тя да се претопи в стомана. Романът определено може да се чете като много тънка и симпатична сатира на обществен строй, който изкарва на дневен ред най-низките и примитивни човешки страсти, като отмъстителност, завист, омраза. Изобличавайки общото безсмислие, Ю Хуа обаче не пропуска да се вгледа отблизо, за да &lt;strong&gt;отличи индивидуалните жестове на съпричастие и добрина, да очовечи нелепостта и абсурда, вниквайки в отделните сърца&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;“Живи” е класически хиперреалистичен роман, апология на способността за адаптивност към средата, която е, така да се каже, основно изискване за оцеляването на видовете. В това оцеляване обаче се случва обратното - &lt;strong&gt;малкият човек на Ю Хуа надмогва егоизма на животното в себе с&lt;/strong&gt;и, за да се изпълни с човешка емпатия и съчувствие, с обич и жертвоготовност към ближните си, и да започне да се идентифицира с тях. Заварваме Фу-гуей с най-близкото си останало същество - един стар вол, който той е откупил от заколение и който продължава да работи и споделя живота си с него: метафора за толкова много животи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;През тази тежка 2020 г. прочитът на роман като “Живи” носи смирение и вяра в живота&lt;/strong&gt;. Живеенето е колело, което нагазва ту в страдание, болка и загуба, ту в отпускане, щастие и награда, смъртта е следвана от рождение, раздялата - от брак, празнотата - от изпълване. Живеенето, в крайна сметка, е предоляното желание да умреш и изчезнеш, за да се освободиш от този ход. Силно препоръчвам този роман!&lt;/p&gt;
</description>
        <pubDate>Mon, 28 Dec 2020 00:00:00 +0000</pubDate>
        <link>/bookreviews/2020/12/28/12-32-%D0%B6%D0%B8%D0%B2%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BB%D0%BE%D1%82.html</link>
        <guid isPermaLink="true">/bookreviews/2020/12/28/12-32-%D0%B6%D0%B8%D0%B2%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BB%D0%BE%D1%82.html</guid>
        
        <category>Живи</category>
        
        <category>Ю Хуа</category>
        
        <category>Жанет 45</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Крис Клийв за оцеляването и разединението, за света вчера и днес, за последната и очакваната му книга</title>
        <description>&lt;p&gt;&lt;em&gt;Крис Клийв е британски писател и журналист. Роден е в Лондон през 1973 г., завършва психология в колежа „Бейлиол“, Оксфорд. У нас са издадени романите му „Възпламеняване“, „Другата ръка“ и „На смелите се прощава“, а догодина предстои да излезе и “Злато”, отново под знака на издателство ICU. Книгите му са носители на престижни литературни награди. Клийв пише и разкази и води авторска рубрика във вестник “Гардиън”. Тази година той беше гост на Софийския международен литературен фестивал.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;a href=&quot;https://literaturnirazgovori.com/bookreviews/2020/12/16/12-14-%D0%BD%D0%B0-%D1%81%D0%BC%D0%B5%D0%BB%D0%B8%D1%82%D0%B5-%D1%81%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%B5%D0%B1%D0%B5%D0%BE%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0.html&quot;&gt;Вижте рецензия на романа “На смелите се прощава” тук&lt;/a&gt;.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Всичките ви романи са силно злободневни, актуални, съвременни, ала в последния си издаден у нас - “На смелите се прощава” (изд. ICU, 2020), решавате да се върнете към миналото. И то минало, което безброй пъти е било обект на световната литература. Какъв е според вас оригиналният ви поглед към Втората световна война (ВСВ), какво ново ни казвате за нея? (&lt;a href=&quot;https://literaturnirazgovori.com/bookreviews/2020/12/16/12-14-%D0%BD%D0%B0-%D1%81%D0%BC%D0%B5%D0%BB%D0%B8%D1%82%D0%B5-%D1%81%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%B5%D0%B1%D0%B5%D0%BE%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0.html&quot;&gt;Вижте рецензия на романа тук&lt;/a&gt;).&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Струва ми се, че “На смелите се прощава” всъщност &lt;em&gt;е&lt;/em&gt; злободневен роман. Важно е, в нашето тук и сега, как си спомняме за една война. В последните години моята родина, Великобритания, попадна под влиянието на патриотарски национализъм, който се корени в героичния спомен за себе си от времето на ВСВ. Опитвам се да възстановя едно по-човечно, по-нюансирано разбиране за тази национална памет. Не твърдя, че съм оригинален, единствено, че се опитвам да бъда искрен. ВСВ е глобален катаклизъм, обвързал стотици хиляди животи. Човек може да напише също толкова на брой романи за това и всеки от тях ще съумее да каже нещо смислено. Що се отнася до мен, аз се опитах да пресъздам нещо крехко и красиво, което открих в писмата между моите баба и дядо, писани по време на войната. Те въплътяваха нещо, което почувствах, че си струва да бъде помнено.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;И в този, и в предишния ви преведен на българки роман - “Възпламеняване” (&lt;a href=&quot;https://literaturnirazgovori.com/bookreviews/2019/05/13/18-24-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B2%D1%8A%D0%B7%D0%BF%D0%BB%D0%B0%D0%BC%D0%B5%D0%BD%D1%8F%D0%B2%D0%B0%D0%BD%D0%B5-%D0%BA%D1%80%D0%B8%D0%B9%D1%81-%D0%BA%D0%BB%D0%B8%D0%B9%D0%B2-%D0%BC%D0%B5%D0%B6%D0%B4%D1%83-%D0%B5%D0%BA%D1%81%D1%82%D0%B0%D0%B7%D0%B0-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B8-%D0%BB%D1%8E%D0%B1%D0%BE%D0%B2%D1%82%D0%B0.html&quot;&gt;вижте рецензия за него тук&lt;/a&gt;), доминира идеята, че човек може да прости и забрави чрез самия акт на живеене, като продължи живота си в синхрон с известния слоган от времето на ВСВ в Англия - “Keep calm and carry on”. Това ли е най-човешкият фронт срещу войната и терора, най-човешкият механизъм за оцеляване? И какво е мястото на паметта тогава - трябва ли тя да бъде пречистена през пламъка на прошката или двете не следва задължително да се слагат в едно и също уравнение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В работата си винаги съм се интересувал от тази специфична фаза на оцеляването, която наричаме “възстановяване”. Изследвам начина, по който се възстановяваме след силна сърдечна мъка или разочарование, по който възвръщаме способността си да обичаме, след като сме били или наранени, или предадени, или опечалени от смъртта на близък. Изследвам този проблем от много години насам и в момента работя като консултант на хора, преживели тежка загуба. Наблюдението ми е, че няма типичен, общовалиден път, по който хората се възстановяват. Чудото обаче е, че това се случва по един или друг начин. Ето защо хората са толкова интересни: защото всеки от нас е намерил своя способ да оцелее в този горчиво-сладък живот, в който е бил захвърлен. Затова и светът има нужда от повече от един роман: защото има толкова решения колкото и хора. В този контекст ролята на паметта е централна. Някои хора прощават, но никой не забравя. И понеже паметта е нещо толкова неопределено, изплъзващо се,  фантастично, то крайъгълният камък на нашето възстановяване е как избираме да (си) разкажем историята на собствения си живот. Морис Мерло-Понти пише: “Как знаем, че се отнася до миналото? Това е истинският проблем на паметта”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Споменахте, че събитията в “На смелите се прощава” са базирани до голяма степен на преживяванията на баба ви и дядо ви. Смятате ли, че днес са възможни подобни подвизи на характера, подобно смирение и издръжливост пред лицето на невъобразима трудност, подобна способност да не паднеш духом, каквито описвате в романа? Били ли са онези хора от друго тесто или ние днес сме безнадеждно разглезени?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Докато отговарям на този чудесен въпрос, си седя в топлия си офис на стол, който има шест степени на настройка, така че гръбнакът ми да бъде добре поддържан. На бюрото ми грее лампа със специално излъчване, което възпрепятства изпадането в сезонна депресия. Мога да я включвам и изключвам през телефона си - дори няма нужда да се пресягам. Отвъд прозорецът ми е студена декемврийска лондонска сутрин. Мъглата е толкова гъста и влажна, че докато карахме колело с дъщеря ми до училище преди малко, се чудехме на глас как предшествениците ни са оцелявали през зимата. Без електричество, без светлина, с много малко храна. Мисля, че е невъобразимо, освен ако не си представим, че те са били някакъв по-различно адаптиран към условията човешки вид. Става още по-лесно, ако превъртим календара много по-назад, към първите хора или онези, които тепърва са изпълзявали от океаните. Ние не си мислим дали са имали сила на духа, а просто, че са били напълно адаптирани към средата си.&lt;/p&gt;

&lt;p&gt;==&lt;/p&gt;

&lt;p&gt;Моите баба и дядо, следователно, също са били адаптирани към средата си. Притежавали са жизнени способности - като стоицизъм и търпение - които са закърнели у нас днес. От друга страна се съмнявам, че баба и дядо биха понесли емоционалната среда, в която съществуваме ние. Състоянието на неопределена, многоизмерна извънредност, изобилието от дезинформация и сигнали за тревога, аморфната и безплътна заплаха на зло, което няма ясно съществуваща фронтова линия - това е не по-малко трудно изпитание, отколкото същинската война. Като консултант-терапевт виждам жертви всеки ден. Така че в крайна сметка си мисля, че сме издръжливи поне колкото и предците ни, макар и проблемите на оцеляването ни да са различни.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Говорейки за войната, как гледате на днешния пандемичен свят? Това нашата собствена война ли е? Променила ли ни е вече - каква е прогнозата ви?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Струва ми се, че пандемията упражни разединителен ефект. Тя разкри, че в при глобална критична ситуация нациите работят самостоятелно и отделно, вместо заедно. Това създава един фон на неспокойство, особено ако гледаме на тази пандемия като на репетиция за нещо още по-сериозно. Във Великобритания има дълбоко психологическо разединение. Съществува една обществена реторика тип “всички сме заедно в това”, но и частна тип “сега сме сами, всеки е сам за себе си”. Конспиративните теории и алтернативните истини са станали част от обществения дискурс.&lt;/p&gt;

&lt;p&gt;==&lt;/p&gt;

&lt;p&gt;Не мисля за тази пандемия като за война. По-скоро тя разкрива едно раздвоение на реалността, което вече е съществувало. Не мисля и че някой трябва да прави прогнози - ситуацията е доста хаотична. Изглежда така, сякаш пред нас има пълен спектър от възможни изходи - от глобална реконструкция до тотален разпад на цивилизацията ни. Когато изходът е толкова непредвидим, всичко, което можем да направим в индивидуален план, е да се опитваме да лекуваме разединенията там, където ги срещаме: в умовете си, в обкръжението ни, посредством работата си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“На смелите се прощава” може да се чете като роман за любовта: романтична, към приятел, към кауза, към непривилегированите, към родината. Смятате ли, че сте допуснали да бъдете сантиментален в писането си - или остроумните, саркастични диалози, които изпълват книгата, неутрализират това?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не смятам, че сам трябва да отсъдя дали съм станал сантиментален на моята немалка възраст. Ще кажа само, че никога не съм се старал да избягвам сантимента. Sentire, да чувстваш: за това пиша. За да чувствам нещо.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Бихте ли се съгласили, че “На смелите се прощава” е също така роман за “трупането”, “печеленето” на поредица от загуби. Би ли могло на загубата да се гледа като на капитал?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това е въпрос, на който много добре е отговорил Майстер Екхарт, според когото всички земни проекти - включително в крайна сметка “аз”-а - трябва да бъдат отхвърлени, за да се навлезе в живота. Изследвай себе си, пише той, и където и да се откриеш, напусни себе си. Това е близо до будисткото: “Ако срещнеш Буда, убий го”. Определено звучи вярно, че колкото повече героите ми в романа губят, толкова повече навлизат в истинската си природа.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кажете ни повече за маргинализираните лондонски деца, за които пишете в книгата.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;След началото на войната всички лондонски деца е следвало да бъдат евакуирани в провинцията, но доколкото научих, десетки хиляди остават. В много случаи причината е, че родителите не искат да се разделят с тях, още повече, че евакуацията не е била задължителна. Но много повече деца не са евакуирани просто защото не са ги искали - сакати, със забавено развитие, ала най-вече чернокожи. Огромен брой от последните остават в бомбардирания град. Мисля си за Лондон като за техния град, защото те са тези, които изтърпяват най-опасните часове в него.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;През 2021 г. ще четем романа ви “Злато” на български, отново благодарение на ICU. Кажете ни повече за тази ваша книга - какво да очакваме.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Благодаря ви, че попитахте! Е, мога поне да ви обещая, че в “Злато” има най-малко трупове от всичките ми книги досега. Романът възхвалява способността на човешкото сърце да прави много повече от това да помпа кръв. Тъй като проследява историята на две велосипедистки олимпийски състезателки, един критик нарече книгата “велодрама” и аз бях бесен сума ти време - докато осъзнах, че това всъщност е доста забавно. Както и да е, “Злато” наистина е различен от другите ми романи. Съпругата ми и сестра й и двете казват, че им е любимият. А що се отнася до мен, между написването на Little Bee и “На смелите се прощава” ми се прииска за малко да вдигна поглед от умиращите, за да напиша за хора, които са изумително живи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Последно няма как да не ви попитам за чувствата ви по отношение на Брекзит. Къде поставя Великобритания това решение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Писах за това в книга, озаглавена A Love Letter to Europe (Любовно писмо до Европа), която излезе през 2019 г. Накратко, аз съм лондончанин и европеец. А причината да съм европеец е омразата ми към войната, като вярвам, че продължавайки да работят заедно, европейските нации ще продължат да я избягват. След като през 2016 г. страната ми гласува да напусне Европа, аз взех френско гражданство, за да продължа да съм част от демократичния процес на континента.&lt;/p&gt;

&lt;p&gt;==&lt;/p&gt;

&lt;p&gt;Винаги ще търся компромиса, ще се стремя към разрешения, които са полезни за всички. Да постъпваш по обратния начин - да се самоизолираш, да защитаваш само собствените си интереси - това може да завърши само с конфликт. Огромната опасност за Великобритания е много повече от икономическа. Бедата е, че след като веднъж започнем да свикваме с разделението, няма да има логична причина то да спре. Регион ще се отчужди и отдели от регион, улица от улица, съсед от съсед. Накрая разделението ще обхване индивидуалните съзнания, както в кошмарния дисонанс на “патриотите”, които “обичат родината си, но мрязят почти всеки един в нея. Това не е страната, в която аз израстнах, и ако това е избраната от нея посока, се опасявам, че ще трябва да продължи без мен. Но оставам с надеждата, че това е само фаза, и че родината ми ще изплува от нея с нова сила, породена от смирението.&lt;/p&gt;
</description>
        <pubDate>Mon, 21 Dec 2020 00:00:00 +0000</pubDate>
        <link>/interviews/2020/12/21/11-47-%D0%BA%D1%80%D0%B8%D1%81-%D0%BA%D0%BB%D0%B8%D0%B9%D0%B2.html</link>
        <guid isPermaLink="true">/interviews/2020/12/21/11-47-%D0%BA%D1%80%D0%B8%D1%81-%D0%BA%D0%BB%D0%B8%D0%B9%D0%B2.html</guid>
        
        <category>Крис Клийв</category>
        
        <category>На смелите се прощава</category>
        
        <category>ICU</category>
        
        <category>роман</category>
        
        <category>интервю</category>
        
        
        <category>interviews</category>
        
      </item>
    
  </channel>
</rss>

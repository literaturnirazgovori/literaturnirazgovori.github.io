<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Thu, 27 Jun 2019 06:51:00 +0000</pubDate>
    <lastBuildDate>Thu, 27 Jun 2019 06:51:00 +0000</lastBuildDate>
    <generator>Jekyll v3.8.5</generator>
    
      <item>
        <title>&quot;Кожата е еластичната обвивка, oбгърнала цялото тяло&quot; - датски роман за израстването</title>
        <description>&lt;p&gt;“Кожата е еластичната обвивка, oбгърнала цялото тяло” - тази книга с дълго заглавие донесе на Бьорн Расмусен наградата за литература на Европейския съюз, както и няколко от най-престижните литературни награди на Дания.&lt;/p&gt;

&lt;p&gt;==&lt;/p&gt;

&lt;p&gt;Това е роман за израстването, в който младеж среща много по-възрастен инструктор по езда, към когото се привързва толкова силно, че тази привързаност се превръща в мания, едновременно романтична и еротична.&lt;/p&gt;

&lt;p&gt;==&lt;/p&gt;

&lt;p&gt;Това е и роман за мрачни тийнейджърски години, свързани с наркотици и самонараняване, криза на идентичността, отчуждаване от семейството, първа голяма любов и жестоки сексуални копнежи, както и опити за справяне с всичко това.&lt;/p&gt;

&lt;p&gt;==&lt;/p&gt;

&lt;p&gt;Невероятният стил и глас на романа кара датските критици и читатели от всички възрасти да бъдат изцяло омагьосани от тази книга – дива, необуздана, рушаща всички табута. И въпреки безразсъдната конфронтация на героя с отчаянието, тя успява да се очарова и шокира читателя с блестящата си и неоспорима красота.&lt;/p&gt;

&lt;p&gt;==&lt;/p&gt;

&lt;p&gt;Авторът пренася думи и изречения от любими писатели в своето повествование, но то си остава изцяло негово собствено. Това е комбинация от проза, поезия, социален реализъм и автобиография, която е безпрецедентна не само в датската литература.&lt;/p&gt;
</description>
        <pubDate>Thu, 27 Jun 2019 00:00:00 +0000</pubDate>
        <link>/newbooks/2019/06/27/09-33-%D0%BA%D0%BE%D0%B6%D0%B0%D1%82%D0%B0-%D0%B5-%D0%B5%D0%BB%D0%B0%D1%81%D1%82%D0%B8%D1%87%D0%BD%D0%B0%D1%82%D0%B0-%D0%BE%D0%B1%D0%B2%D0%B8%D0%B2%D0%BA%D0%B0-o%D0%B1%D0%B3%D1%8A%D1%80%D0%BD%D0%B0%D0%BB%D0%B0-%D1%86%D1%8F%D0%BB%D0%BE%D1%82%D0%BE-%D1%82%D1%8F%D0%BB%D0%BE-%D0%B4%D0%B0%D1%82%D1%81%D0%BA%D0%B8-%D1%80%D0%BE%D0%BC%D0%B0%D0%BD-%D0%B7%D0%B0-%D0%B8%D0%B7%D1%80%D0%B0%D1%81%D1%82%D0%B2%D0%B0%D0%BD%D0%B5%D1%82%D0%BE.html</link>
        <guid isPermaLink="true">/newbooks/2019/06/27/09-33-%D0%BA%D0%BE%D0%B6%D0%B0%D1%82%D0%B0-%D0%B5-%D0%B5%D0%BB%D0%B0%D1%81%D1%82%D0%B8%D1%87%D0%BD%D0%B0%D1%82%D0%B0-%D0%BE%D0%B1%D0%B2%D0%B8%D0%B2%D0%BA%D0%B0-o%D0%B1%D0%B3%D1%8A%D1%80%D0%BD%D0%B0%D0%BB%D0%B0-%D1%86%D1%8F%D0%BB%D0%BE%D1%82%D0%BE-%D1%82%D1%8F%D0%BB%D0%BE-%D0%B4%D0%B0%D1%82%D1%81%D0%BA%D0%B8-%D1%80%D0%BE%D0%BC%D0%B0%D0%BD-%D0%B7%D0%B0-%D0%B8%D0%B7%D1%80%D0%B0%D1%81%D1%82%D0%B2%D0%B0%D0%BD%D0%B5%D1%82%D0%BE.html</guid>
        
        <category>Персей</category>
        
        <category>роман</category>
        
        <category>нова книга</category>
        
        <category>кожата е еластичната обвивка обгърнала цялото тяло</category>
        
        
        <category>newbooks</category>
        
      </item>
    
      <item>
        <title>Рецензия: &quot;Дарът&quot; на Невена Митрополитска - за общото между &quot;Жизел&quot; и ин витро инсеминацията</title>
        <description>&lt;p&gt;Малко са съвременните български романи, които засягат актуални в обществото, но недостатъчно обговорени литературно социални теми, а “Дарът” на Невена Митрополитска е може би единственият, поне доколкото ми е известно, посветен на проблема с изкуствената репродукция - проблем, който засяга все повече двойки у нас.&lt;/p&gt;

&lt;p&gt;==&lt;/p&gt;

&lt;p&gt;В новата си книга авторката създава фикционална дилема, която и теоретично, и на практика (макар и много рядко) съществува или би могла да възникне и която не само сезира общественото мнение, но и предизвикава необходимостта от правно осмисляне на материята.&lt;/p&gt;

&lt;p&gt;==&lt;/p&gt;

&lt;p&gt;Социалното, обаче, както самата Митрополитска подчертава, е само базовата рамка, в която героите й - поставени пред потенциално възможни предизвикателства от биоетичнo и биоправнo естество - проявяват своите качества, реагират всеки според характера, възпитанието, образователния, социалния и културния си статус. В този смисъл романът е преди всичко психологически. И докато някои от тях изцяло се пречупват, други драпат на ръба на психическото си оцеляване, то трети преживяват изцяло собствен катарзис, който дава и човешката развръзка и разрешение на невъзможната иначе дилема в романа. Развръзка, свързана със себеотрицание и жертвоготовност, което ни напомня за известната притча, в която цар Соломон трябва да отсъди коя е истинската майка и как да бъде разделено детето.&lt;/p&gt;

&lt;p&gt;==&lt;/p&gt;

&lt;p&gt;Една сериозна медицинска грешка по време на ин витро инсеминация изправя пред жизнен избор две напълно различни двойки. А после въпроси, въпроси. Всеки ли може, годен е и има право да бъде родител? Способни и длъжни ли сме да подготвим целия си живот за достойното посрещане на една мечта? Можем ли да започнем от кота нула като родители и да бъдем адекватни на детето си? Чие е едно дете и на кого принадлежи - на биологичните и генетичните си родители, на тези, които го раждат, на тези, които го отглеждат? Отговори като че ли няма и всеки трябва сам да се справи с намирането им.&lt;/p&gt;

&lt;p&gt;==&lt;/p&gt;

&lt;p&gt;Очаквано, в името на плътността на конфликта, двете засегнати двойки запълват противоположни социални прослойки, а техните образи са добре съобразени с това и са умело профилирани психологически.&lt;/p&gt;

&lt;p&gt;==&lt;/p&gt;

&lt;p&gt;Филип - освен принципен и земен алфа-мъжкар, е и адвокат - професия, която сякаш още повече подчертава неподготвеността и неадекватността му да се справи рационално и с помощта на собствената си професия с изпитанието. Неговата съпруга Неда е балерина - фина, благородна, креха душа с железни морални ориентири, които я пречупват.&lt;/p&gt;

&lt;p&gt;==&lt;/p&gt;

&lt;p&gt;Лина е обсебена до фанатизъм от реда и чистотата и упражнява неудържимото си майчинско чувство над собствения си мъж - все заместители на липсващия контрол и власт върху живота и тялото й. Съпругът й Христо пък е чувствителен, безволев и слабохарактерен тип, чиито бунтове приключват преди да са почнали, а единственият му съзидателен инстинкт и проява на контрол е когато реди в съвършен ред плочките като зидаро-мазач. Тя гледа децата на богатите, докато той ремонтира домовете им.&lt;/p&gt;

&lt;p&gt;==&lt;/p&gt;

&lt;p&gt;Заложеното разделение в тези четири гледни точки (от които се води и повествованието) и социалните синори не биха могли да бъдат по-ясни и категорични, така както същевременно всички тези разлики отпадат и се обезличават пред изначалния човешки биологичен инстинкт за потомство. Пред еднаквите трудности, лишения, болки и унижения, които изисква процедурата по инсеминация и които са така добре описани в романа. Пред равния и безпристрастен шанс от съдбата и за едните, и за другите.&lt;/p&gt;

&lt;p&gt;==&lt;/p&gt;

&lt;p&gt;Както и в предишния роман на Митрополитска - “Анна и планината” (&lt;a href=&quot;https://literaturnirazgovori.com/bookreviews/2019/02/12/10-21-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D0%B5%D0%B2%D0%B5%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82%D1%81%D0%BA%D0%B0-%D0%B0%D0%BD%D0%BD%D0%B0-%D0%B8-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0.html&quot;&gt;виж рецензия за него тук&lt;/a&gt;), и тук имаме представител на изкуството - в случая балета, и логичната дилема между съвместяването на личния и професионалния живот, между мечтата на сцената и мечтата в сцената на собственото тяло.&lt;/p&gt;

&lt;p&gt;==&lt;/p&gt;

&lt;p&gt;Особено ми хареса присъствието на музика и балет в книгата и начина, по който авторката на практика е обвързала целия сюжет на романа с историята на Жизел от едноименния балет - ролята на живота за героинята й Неда. Всъщност всеки от героите и конфликтите има своя прототип в пиесата. Също толкова впечатляващо е и обвързването на текста на песен със съдбата на Христо.&lt;/p&gt;

&lt;p&gt;==&lt;/p&gt;

&lt;p&gt;В заключение - и в този роман Невена Митрополитска довежда героите си до техния предел, за да види как ще се справят. И тук стилът й е стегнат и прилежен, на места логично и допустимо сантиментален спрямо сюжета, а композицията е подредена и изпипана, с много добър баланс между сегашно действие и реминисценция. Нещо повече, лично аз забелязвам осезаемо творческо израстване у авторката и бих чакала с нетърпение и следващ неин роман.&lt;/p&gt;
</description>
        <pubDate>Tue, 25 Jun 2019 00:00:00 +0000</pubDate>
        <link>/bookreviews/2019/06/25/10-58-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B0%D1%80%D1%8A%D1%82-%D0%BD%D0%B5%D0%B2%D0%B5%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82%D1%81%D0%BA%D0%B0.html</link>
        <guid isPermaLink="true">/bookreviews/2019/06/25/10-58-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B0%D1%80%D1%8A%D1%82-%D0%BD%D0%B5%D0%B2%D0%B5%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82%D1%81%D0%BA%D0%B0.html</guid>
        
        <category>дарът</category>
        
        <category>Невена Митрополитска</category>
        
        <category>рецензия</category>
        
        <category>роман</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Смисълът на живота&quot;, Тери Игълтън - за смисъла като въпрос, отговор или 42</title>
        <description>&lt;p&gt;Тери Игълтън е британски литературен теоретик, известен най-вече със своите литературоведски и културоведски трудове. “Смисълът на живота” представлява широкообхватен анализ на този проблем, занимаващ най-големите умове от векове и особено актуален във времена на разклатени устои и криза на традиционните ценности.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Но защо всъщност си задаваме въпроса за смисъла на живота?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В първа глава на книгата Игълтън представя идеите на един от най-големите философи на ХХ век - Лудвиг Витгенщайн, чиито думи “Границите на моя език са границите на моя свят” и “За онова, за което не може да се говори, трябва да се мълчи” ни въвеждат във философията на езика.&lt;/p&gt;

&lt;p&gt;==&lt;/p&gt;

&lt;p&gt;Според Игълтън една от причините да си задаваме въпроса за смисъла е, че граматиката ни го позволява. Тази на пръв поглед необичайна идея е онагледена чрез примерите на Витгенщайн “Имам шапка” и “Имам болка”, които привидно представляват еднакви граматически структури. Тази езикова степен на сходство поражда философски загадки, които добрият философ би следвало да разбулва. Същото се отнася за т.нар. реторични въпроси, които по своята структура имат форма на въпрос, но всъщност не изискват отговор, вероятно защото такъв просто няма.&lt;/p&gt;

&lt;p&gt;==&lt;/p&gt;

&lt;p&gt;И все пак човекът е единственото живо същество, което изпитва “онтологическа” тревожност. Според Мартин Хайдегер това е така, защото само ние умеем да боравим със знаци и абстракции и осъзнаваме своята преходност.&lt;/p&gt;

&lt;p&gt;==&lt;/p&gt;

&lt;p&gt;**Игълтън проследява как “големият въпрос” е тревожел умовете ни в исторически план, **&lt;/p&gt;

&lt;p&gt;==&lt;/p&gt;

&lt;p&gt;като разглежда края на викторианската епоха, противопоставена на модернизма и постмодернизма. За целта разсъждава как трите основни стожера на смисъла - религия, култура и сексуалност - постепенно са променяли ролята и значението си, вследствие на което са отворили място за ерзац и фалшиви ценности.&lt;/p&gt;

&lt;p&gt;==&lt;/p&gt;

&lt;p&gt;Преди Ницше да обяви, че “Бог е мъртъв”, може би правилният въпрос все още е бил “Кой (а не какъв) е смисълът на живота?” Безпрекословната вяра в Бог и семейните ценности са белязвали с една спокойна, макар и скучна от наша гледна точка, праволинейност на живеене.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кървавият ХХ век, в който човешкият живот главоломно се обезценява вследствие на войните, преобръща понятията и мисленето.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В сравнение с предмодерната епоха, т.нар. модернизъм се характеризира с обсесивно вкопчване в темата за безсмислието, а творбите от този период - с постоянния конфликт между търсенето на смисъла и осъзнаването на неговата неуловимост.&lt;/p&gt;

&lt;p&gt;==&lt;/p&gt;

&lt;p&gt;И тук идва голямата разлика с постмодерната епоха, която вече отдавна е развенчала понятия като Истина и Смисъл, отказвайки да търси несъществуващи според нея пластове. Идеята е, че смисълът на живота е в търсенето на смисъл, в самите въпроси като предоставящи безгранична свобода, а не в отговорите, които биха могли да са продукт само на ограничен ум.&lt;/p&gt;

&lt;p&gt;==&lt;/p&gt;

&lt;p&gt;Игълтън се спира и на представата за живота като еволюционна случайност, на която липсва “вроден” смисъл, и само ние бихме могли да придадем такъв, всеки индивидуално за себе си. На тази идея той се спира по-детайлно в следващите глави.&lt;/p&gt;

&lt;p&gt;==&lt;/p&gt;

&lt;p&gt;**Втората глава на книгата е посветена на семантичен анализ на думата “смисъл”. **&lt;/p&gt;

&lt;p&gt;==&lt;/p&gt;

&lt;p&gt;Тук разбираемостта с оглед на българския език беше леко затруднена, тъй като примерите на Игълтън са с “meaning”, което на български в зависимост от контекста бихме превели различно - като смисъл, значение, а по-свободно и като намерение.&lt;/p&gt;

&lt;p&gt;==&lt;/p&gt;

&lt;p&gt;Примерите Игълтън обобщава в три групи:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;- имам намерение, имам наум (от mind) (Значи ли това, че искаш да го направиш?)&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;- означавам (Облаците означават дъжд.)&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;- намерение за означаване (Думите му наистина ли означаваха “отрова”?)&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;И тук идва ключовото за последващото тълкувание разграничение между смисъла като вътрешноприсъщ или като заложен от говорещия.&lt;/p&gt;

&lt;p&gt;==&lt;/p&gt;

&lt;p&gt;Игълтън онагледява това разделение с много интересни примери: с вечната дискусия за смисъла на литературното произведение и дали той е заложен от автора (а читателят просто го открива), или читателят сам влага смисъл спрямо собственото си ниво и подготвеност, каквото например е убеждението на Ницше.&lt;/p&gt;

&lt;p&gt;==&lt;/p&gt;

&lt;p&gt;Следва и пример от Шекспир, който често се е занимавал с тази тема, и цитатът от “Троил и Кресида” (превод: Валери Петров):&lt;/p&gt;

&lt;p&gt;==&lt;/p&gt;

&lt;p&gt;“Троил&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Нещата имат стойността, която им даваме.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Хектор&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Но стойността зависи не само от вкуса и склонността на оценителя, но и от туй какви са качествата на предмета.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Тези страници са посветени на естетическия проблем, занимавал и Кант, и екзистенциалистите, за това дали нещо е ценно, защото е ценено, или е ценено, защото е ценно.&lt;/p&gt;

&lt;p&gt;==&lt;/p&gt;

&lt;p&gt;Игълтън намесва екзистенциалистите и абсурдистите, за които едно нещо не е нито ценно, нито безполезно, а човекът му придава такава стойност. И с тази идея прави преход към представата за живота като изначално безсмислен, но на който сами можем да конструираме собствен смисъл.&lt;/p&gt;

&lt;p&gt;==&lt;/p&gt;

&lt;p&gt;Логично обаче изниква въпросът доколко това е възможно, с оглед на социалните конвенции и изобщо на факта, че принадлежим на човешкия род, без дори да сме го избирали. Можем ли да говорим за пълна липса на детерминираност? Според Игълтън категорично не, тъй като, независимо от факта, че сами създаваме смисъла си, ние винаги ще бъдем ограничени от физическата и езиковата си детерминираност. Няма как да излезем отвъд матрицата на тази своя принадлежност и зависимост от природата, света и другите хора.&lt;/p&gt;

&lt;p&gt;==&lt;/p&gt;

&lt;p&gt;Последната глава започва също със семантичен анализ, но този път на думата “живот”. Авторът отново се позовава на лингвистичните философски трудове на Витгенщайн и подозрението, че сме омагьосани от граматиката, приравнила “живот” в ед.ч. примерно на “домат”. Това отново поставя под съмнение легитимността на въпроса за смисъла на живота.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Дали смисълът е всичко, което изглежда смислено, или е същественото, до което се свежда всичко?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Най-честият отговор е обединяващата всички човешки същества цел да бъдем щастливи. Няма да се спирам подробно върху проблема за дефиниране на щастието. Ще откроя обаче виждането на Аристотел, който приравнява щастието с благополучието. За него то се постига чрез добродетел и включва не само душевното състояние на човек, но и начина, по който се държи. Или, както казва Витгенщайн, ако искате да видите духа на някого, вижте делата му.&lt;/p&gt;

&lt;p&gt;==&lt;/p&gt;

&lt;p&gt;Игълтън се спира и на другите основни “претенденти” за смисъла на живота - властта, богатството, желанието, теорията на Фройд, че смисълът на живота е смъртта, интелектуалното съзерцание и, разбира се, любовта.&lt;/p&gt;

&lt;p&gt;==&lt;/p&gt;

&lt;p&gt;Като най-изявени “претенденти” той откроява щастието и любовта, които се допълват - щастието като свободно разгръщане на нашите способности (по Аристотел) и любовта като взаимност, осигуряваща най-добрите условия това да се случи.&lt;/p&gt;

&lt;p&gt;==&lt;/p&gt;

&lt;p&gt;В предговора на книгата Тери Игълтън ни предупреждава, че, макар и да не е философ, ще подходи като философите и ще задава въпроси, без да предлага отговори. Бих могла да ги обобщя горе-долу по следния начин:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Може би продължаваме да съществуваме именно защото не сме открили смисъла или пък сме го открили, но не сме го осъзнали?&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Вероятно той е толкова абсурден - ала 42 по Дъглас Адамс - че ако го открием, това с нищо няма да промени ситуацията ни?&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Дали пък Ницше, Фройд и Шопенхауер няма да се окажат прави, че е по-добре да живеем със заблуди и митове, отколкото да признаем еволюционната си случайност?&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;А може би мозъкът ни просто не притежава ресурса да осмисли и приеме подобна теза?&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;И все пак ми се иска да завърша с идеята на Игългън, че дълбаенето и изследването на смисъла на собственото съществуване, е неразделна част от изживяването на истински пълноценен живот и че саморефлексията не саботира идеята за щастие.&lt;/p&gt;

&lt;p&gt;==&lt;/p&gt;

&lt;p&gt;А може би пък така ще достигнем до истинското освобождаване (по Песоа), което според мен доста се доближава до финалната метафора на Игълтън за смисъла на живота като… джаз:&lt;/p&gt;

&lt;p&gt;==&lt;/p&gt;

&lt;p&gt;Импровизация без конкретна цел и претенция за трансцендентност, а чисто удоволствие, което не се нуждае от оправдание за собственото си съществуване.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Вярвам в света като маргаритка,&lt;/em&gt;&lt;/p&gt;

&lt;p&gt;&lt;em&gt;защото аз го виждам. Ала не си го мисля,&lt;/em&gt;&lt;/p&gt;

&lt;p&gt;&lt;em&gt;защото мисленето е неразбиране…&lt;/em&gt;&lt;/p&gt;

&lt;p&gt;&lt;em&gt;Светът не е направен да го мислим&lt;/em&gt;&lt;/p&gt;

&lt;p&gt;&lt;em&gt;(Мисленето е да те болят очите), но да го гледаме и да сме съгласни…&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Нямам философия: имам сетива…&lt;/em&gt;&lt;/p&gt;

&lt;p&gt;&lt;em&gt;И за Природата говоря не защото знам какво е,&lt;/em&gt;&lt;/p&gt;

&lt;p&gt;&lt;em&gt;а защото я обичам и я обичам за това,&lt;/em&gt;&lt;/p&gt;

&lt;p&gt;&lt;em&gt;че обичащ никога не знае какво обича,&lt;/em&gt;&lt;/p&gt;

&lt;p&gt;&lt;em&gt;нито знае защо обича, ни какво е обич…&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Обичта е вечната невинност&lt;/em&gt;&lt;/p&gt;

&lt;p&gt;&lt;em&gt;и единствената невинност е немисленето…“&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Фернанду Песоа&lt;/p&gt;

&lt;p&gt;==&lt;/p&gt;

&lt;p&gt;Превод: Румен Стоянов&lt;/p&gt;
</description>
        <pubDate>Mon, 24 Jun 2019 00:00:00 +0000</pubDate>
        <link>/bookreviews/2019/06/24/10-06-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D0%B8%D1%81%D1%8A%D0%BB%D1%8A%D1%82-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%82%D0%B5%D1%80%D0%B8-%D0%B8%D0%B3%D1%8A%D0%BB%D1%82%D1%8A%D0%BD-%D0%B7%D0%B0-%D1%81%D0%BC%D0%B8%D1%81%D1%8A%D0%BB%D0%B0-%D0%BA%D0%B0%D1%82%D0%BE-%D0%B2%D1%8A%D0%BF%D1%80%D0%BE%D1%81-%D0%BE%D1%82%D0%B3%D0%BE%D0%B2%D0%BE%D1%80-%D0%B8%D0%BB%D0%B8-42.html</link>
        <guid isPermaLink="true">/bookreviews/2019/06/24/10-06-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D0%B8%D1%81%D1%8A%D0%BB%D1%8A%D1%82-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%82%D0%B5%D1%80%D0%B8-%D0%B8%D0%B3%D1%8A%D0%BB%D1%82%D1%8A%D0%BD-%D0%B7%D0%B0-%D1%81%D0%BC%D0%B8%D1%81%D1%8A%D0%BB%D0%B0-%D0%BA%D0%B0%D1%82%D0%BE-%D0%B2%D1%8A%D0%BF%D1%80%D0%BE%D1%81-%D0%BE%D1%82%D0%B3%D0%BE%D0%B2%D0%BE%D1%80-%D0%B8%D0%BB%D0%B8-42.html</guid>
        
        <category>Цветелина Марева</category>
        
        <category>смисълът на живота</category>
        
        <category>тери игълтън</category>
        
        <category>рецензия</category>
        
        <category>философия</category>
        
        
        <category>bookreviews</category>
        
      </item>
    
      <item>
        <title>„Краят на любовта” - четири новели за драмата на любовта от Маркос Хиралт Торенте</title>
        <description>&lt;p&gt;Любовта е най-красивото, но понякога тъжно и болезнено чувство. Кога любовта бяга от сърцата ни или ние се отдалечаваме от нея? Кога се къса нишката на й и защо, веднъж прекъсната, тя не може да бъде повече възстановена?&lt;/p&gt;

&lt;p&gt;==&lt;/p&gt;

&lt;p&gt;За това разказва в книгата си „Краят на любовта” Маркос Хиралт Торенте (изд. “Персей”), един от най-големите испански писатели днес, носител на Националната награда за литература на Испания и на италианската „Стрега“ (за която победи в конкуренция с номинирания български писател Георги Господинов). Книгата включва четири новели.&lt;/p&gt;

&lt;p&gt;==&lt;/p&gt;

&lt;p&gt;Героите са на различна възраст, с различен социален статус, но с еднакви драматични съдби. Болката им е обща – трайно и безвъзвратно изгубена любов. Авторът насочва вниманието си върху вечно съществуващите житейски проблеми, поставя множество въпроси, които всеки човек поне веднъж си е задавал. Защо често във взаимоотношенията между влюбените има разногласия и в един момент любовта отлита, като оставя след себе си празнота, мъка, страдание и объркване… Героите се лутат и търсят изход в един безкраен лабиринт, искат да избягат от действителността и да намерят своя остров на щастието.&lt;/p&gt;

&lt;p&gt;==&lt;/p&gt;

&lt;p&gt;Мъж и жена отиват на отдалечен остров край бреговете на Африка и връзката им е разрушена от объркващата среща с друга двойка. Младеж, привлечен от своята братовчедка и нейния съпруг, става свидетел как любовта изстива между тях, но те остават нейни пленници цял живот. Целомъдрената, но всепоглъщаща любовна връзка между момче с неспокоен дух и богато момиче оставя белег, който никога не може да бъде излекуван. Синът на разведени родители се опитва напразно да ги събере, преди да осъзнае защо не може.&lt;/p&gt;

&lt;p&gt;==&lt;/p&gt;

&lt;p&gt;В „Краят на любовта” Хиралт Торенте изгражда хипнотични драми от малките, но настъпващи недоразумения, които оформят нашия живот. Изящен стилист, с изключителен психологически усет авторът умело прониква в човешката душа и с малко, но точно подбрани думи описва преживяванията, вълненията и мислите на хора, загубили най-ценното в живота си.&lt;/p&gt;
</description>
        <pubDate>Fri, 21 Jun 2019 00:00:00 +0000</pubDate>
        <link>/newbooks/2019/06/21/15-54-%D0%BA%D1%80%D0%B0%D1%8F%D1%82-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%87%D0%B5%D1%82%D0%B8%D1%80%D0%B8-%D0%BD%D0%BE%D0%B2%D0%B5%D0%BB%D0%B8-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BE%D1%82-%D0%BC%D0%B0%D1%80%D0%BA%D0%BE%D1%81-%D1%85%D0%B8%D1%80%D0%B0%D0%BB%D1%82-%D1%82%D0%BE%D1%80%D0%B5%D0%BD%D1%82%D0%B5.html</link>
        <guid isPermaLink="true">/newbooks/2019/06/21/15-54-%D0%BA%D1%80%D0%B0%D1%8F%D1%82-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%87%D0%B5%D1%82%D0%B8%D1%80%D0%B8-%D0%BD%D0%BE%D0%B2%D0%B5%D0%BB%D0%B8-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BE%D1%82-%D0%BC%D0%B0%D1%80%D0%BA%D0%BE%D1%81-%D1%85%D0%B8%D1%80%D0%B0%D0%BB%D1%82-%D1%82%D0%BE%D1%80%D0%B5%D0%BD%D1%82%D0%B5.html</guid>
        
        <category>Персей</category>
        
        <category></category>
        
        
        <category>newbooks</category>
        
      </item>
    
      <item>
        <title>Рецензия: &quot;Топи се&quot;, Лизе Спит - или за колко дълго се стопяват спомените</title>
        <description>&lt;p&gt;Голота, сурово месо, изпражнения, буца лед: бихте ли повярвали, че от тази комбинация може да се получи впечатляващ дебютен роман? “Топи се” на фламандската авторка Лизе Спит създава внушителен голем от тези базови, тленни, нетрайни елементи, за да ни убеди тъкмо в противното - че “временното трае дълго”.&lt;/p&gt;

&lt;p&gt;==&lt;/p&gt;

&lt;p&gt;Конкретният смисъл на това прозрение се разкрива постепенно, едва накрая, когато пред нас се представят пораженията на всичко разказано в ретроспекция дотогава. Всъщност още в началото на романа почти всичко освен развръзката в днешно време (едната времева и сюжетна линия) вече се е случило - за нея Спит ни подготвя чрез изпълнения със спомени за отминалото лято на 2002 г. разказ, който ни връща в тийнейджърските години на главната героиня Ева и нейните най-близки приятели - Лауренс и Пим.&lt;/p&gt;

&lt;p&gt;==&lt;/p&gt;

&lt;p&gt;**За колко дълго се разграждат спомените - това е въпросът, на който търси отговор “Топи се”. **&lt;/p&gt;

&lt;p&gt;==&lt;/p&gt;

&lt;p&gt;Или по-точно за колко време “се топи” (травматичният) спомен - подобно на буцата лед в колата на Ева, с която тя се завръща от Брюксел в родното си село в провинциална Белгия, където е израстнала. Защо го е напуснала и за какво й е буцата всеки читател навярно ще се досети по различно време, в зависимост от своята наблюдателност, но за нетърпеливите нека кажем, че буцата лед тук е пушката, която ще гръмне (в случая ще се стопи) в края на последното действие.&lt;/p&gt;

&lt;p&gt;==&lt;/p&gt;

&lt;p&gt;**Основната история в “Топи се” се върти около една загадка, **&lt;/p&gt;

&lt;p&gt;==&lt;/p&gt;

&lt;p&gt;която тримата приятели измислят в онова фатално лято, за да имат оправдание да “разсъблекат” момичетата от селото, докато те напразно се опитват да я отгатнат. Всичко обаче се обърква, невинното желание мутира (както и всичко през пубертета), а играта се превръща в “плачка” и завинаги разделя приятелите. Би могло да се каже, че от носталгичен роман за израстването в дисфункционално семейство в белгийската провинция книгата постепенно се превръща в своеобразен трилър, а въпросната загадката - в главен сюжетен двигател.&lt;/p&gt;

&lt;p&gt;==&lt;/p&gt;

&lt;p&gt;**Лизе Спит сякаш не крие, че разчита на шока и погнусата у читателите. **&lt;/p&gt;

&lt;p&gt;==&lt;/p&gt;

&lt;p&gt;Нейните добре овладяни и имплицитни маркери за тревожност, мрачност, болка и насилие постепенно сгъстяват дотолкова краските си, че преминават в абсолютно директен и натуралистичен език за описание на брутални сцени на физическо и психическо насилие, самонараняване и злоупотреба с хора и животни. Книгата притежава нещо от мрачността на скандинавската литература, макар и в по-затаен, разреден, облян в лятна слънчева светлина вариант.&lt;/p&gt;

&lt;p&gt;==&lt;/p&gt;

&lt;p&gt;Малките знаци и улики, свързани със смърт и нередност, мрачните психилогически мацвания, порнографските думички, изтървани сред невинността на детските занимания, циничните изпускания сред ваканционното нехайство, дребните злокобни факти и уж случайните сюжетни вметки с времето се засилват с ускорението на опасен и необратим наклон. Някои сцени достигат такова ниво на гротеска, че дори са на ръба на възможното.&lt;/p&gt;

&lt;p&gt;==&lt;/p&gt;

&lt;p&gt;Впрочем изборът на място на действието никак не е случаен - той подсилва до предел контраста между идиличността на пейзажа и начина на живот в селото и бушуващите зад всичко това и независимо от него примитивни човешки инстинкти. Зад безгрижните, непринудени, отдалечени от изкушенията на големия град деца могат да се крият неосъзнати малки чудовища.&lt;/p&gt;

&lt;p&gt;==&lt;/p&gt;

&lt;p&gt;Да, малкото селце, в което всяко нещо е едно и се членува (месарницата, бакалията, краварника), а приятелите ти са син на кравар и на месар, сякаш не обещава нищо особено в сюжетен план. Невнимателният читател би си помислил, че дълго време в книгата (която действително е малко по-дълга от необходимото) нищо не се случва, но истината е, че през цялото време е стъпвал по топящ се лед. На читателя пък, свикнал с куп сюжетни игри и обрати или сюжет, който разчита много ясно на своите компоненти, дори може да му доскучае. Лично с мен това не се случи нито за миг.&lt;/p&gt;

&lt;p&gt;==&lt;/p&gt;

&lt;p&gt;Макар и дебютант, Лизе Спит вече се проявява като майстор в създаването на трайна атмосфера, в изграждането на завършени сцени и многозначителни микросюжети, в силата на изреченията, с които маркира границите на главите в романа. Открих огромно удоволствие в описанията на ежедневието и на неадекватното семейство на Ева, сякаш направени със следите от тънки велосипедни гуми в земята.&lt;/p&gt;

&lt;p&gt;==&lt;/p&gt;

&lt;p&gt;**Радар, който открива не топлината, а студенината и празнотата - **&lt;/p&gt;

&lt;p&gt;==&lt;/p&gt;

&lt;p&gt;така Ева бива описана от собствената си майка. Героинята не предоставя извинения или обяснения за поведението и качествата на родителите си, тъй като не дава тяхната предистория. Но, както забелязва самата тя, в тях няма достатъчно първосигнална, безчувствена жестокост, за да ги намрази - изпитваното от нея е по-скоро защитна самота и навъсено, потиснато съжаление.&lt;/p&gt;

&lt;p&gt;==&lt;/p&gt;

&lt;p&gt;Към битовия алкохолизъм на двамата си родители. Към особнячеството на своя баща със самоубийствени наклонности, който дори й показва въжето за евентуално бесене, което е окачил в работилницата си. Към майка й, за която е достатъчно да спомене, че веднъж се е хранила заедно с кучето. Достатъчно е и инстинктивното й хрумване, че баща й може да я нарани, когато я вика, за да й покаже всъщност новия им компютър. Спит е майстор на тази игра между очакването на допустимото и възможното и факта, че то рядко се осъществява в този този вид, и изобщо на атмосферата на напрегнатост, че всичко би могло да се случи.&lt;/p&gt;

&lt;p&gt;==&lt;/p&gt;

&lt;p&gt;Освен неадекватни, неумели, нехайни в грижата си родители, които са не толкова лоши, колкото несъстоятелни, Ева има и добър и грижовен брат, обсебен от своите занимания, и сестра, която страда от обсесивно-компулсивно разстройство - крехка, уязвима и странна птица, към която е привързана.&lt;/p&gt;

&lt;p&gt;==&lt;/p&gt;

&lt;p&gt;Очакването за Ева като за някакъв вид фундамент и опора на това семейство, очакването, че тя трябва да се грижи и за себе си, и за сестра си, и за родителите, се оправдава само донякъде.&lt;/p&gt;

&lt;p&gt;==&lt;/p&gt;

&lt;p&gt;**Тази история е разказ за причините на нейното собствено рухване - **&lt;/p&gt;

&lt;p&gt;==&lt;/p&gt;

&lt;p&gt;оставено недоразказано, недообяснено, недоописано в частта с последствията на онова, което й се случва през лятото на 2002 г. Те са само загатнати - например чрез факта, че Ева се мести в Брюксел и не може да има нормални отношения (сексуални) с мъже - освен, според нея, с мъже със занижени критерии, които нямат достатъчно вяра в собствената си стойност, за да потърсят нещо по-добро от нея.&lt;/p&gt;

&lt;p&gt;==&lt;/p&gt;

&lt;p&gt;Нека обърна внимание и на силната метафора на месото и изпражненията, свързани с плътта, които присъстват навсякъде в книгата - ще разберете защо. “Нима месото е просто влакна, които чакат да бъдат разкъсани”, пита се героинята.&lt;/p&gt;

&lt;p&gt;==&lt;/p&gt;

&lt;p&gt;В обобщение, това е книга за (себе)отмъщението като последен пристан за дълбоко и трайно травмираните - отмъщение инфантилно, затаено, закъсняло във времето, ала по същество - зловещо самоунищожение и наказание, неспособност за “стопяване” на раната. За това, че перверзията и вулгарността често са част от израстването и съзряването на тялото, на себеоткриването през телесното, на изследването на границите чрез плътта. За това, че “разтурването трае по-кратко от сглобяването”, и че “да знаеш повече за някого, отблъсква”.&lt;/p&gt;

&lt;p&gt;==&lt;/p&gt;

&lt;p&gt;Впрочем, както споменава авторката чрез героинята си, трябва да разказваш/имаш ужасни истории, за да те зачитат в селото.&lt;/p&gt;

&lt;p&gt;==&lt;/p&gt;

&lt;p&gt;Разбира се, имам и някои забележки, допустими за дебютен роман: последното решение на героинята е донякъде пресилено, връзката й с един от героите е оставена недоизяснена, а понякога героите са представени като че ли едноизмерни. Въпреки това препоръчвам тази книга, която изчетох почти без прекъсване и която държа на сто процента интереса ми.&lt;/p&gt;
</description>
        <pubDate>Fri, 21 Jun 2019 00:00:00 +0000</pubDate>
        <link>/bookreviews/2019/06/21/10-42-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%BE%D0%BF%D0%B8-%D1%81%D0%B5-%D0%BB%D0%B8%D0%B7%D0%B5-%D1%81%D0%BF%D0%B8%D1%82-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B4%D1%8A%D0%BB%D0%B3%D0%BE-%D1%81%D0%B5-%D1%81%D1%82%D0%BE%D0%BF%D1%8F%D0%B2%D0%B0%D1%82-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5.html</link>
        <guid isPermaLink="true">/bookreviews/2019/06/21/10-42-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%82%D0%BE%D0%BF%D0%B8-%D1%81%D0%B5-%D0%BB%D0%B8%D0%B7%D0%B5-%D1%81%D0%BF%D0%B8%D1%82-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B4%D1%8A%D0%BB%D0%B3%D0%BE-%D1%81%D0%B5-%D1%81%D1%82%D0%BE%D0%BF%D1%8F%D0%B2%D0%B0%D1%82-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5.html</guid>
        
        <category>Лизе Спит</category>
        
        <category>топи се</category>
        
        <category>Жанет 45</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Излиза &quot;Прекрасният живот на Артър Лес&quot; - роман с &quot;Пулицър&quot; за 2018 г. (плюс откъс)</title>
        <description>&lt;p&gt;На 21 юни излиза „Прекрасният живот на Артър Лес” – искряща сатира на пътуващия по света американец, пътешествие във времето и в човешките сърца, горчиво-сладка романтика на изгубените възможности, съобщават издателите от “Колибри”.&lt;/p&gt;

&lt;p&gt;==&lt;/p&gt;

&lt;p&gt;„Прекрасният живот на Артър Лес” от Андрю Шон Гриър (превод: Паулина Мичева, 272 стр., цена: 18 лв.) ще ви срещне с един неуспял писател на прага на петдесетте. Представете си, че сте канени на сватба, на която няма как да отидете. На бюрото ви има купчина покани за абсурдни литературни събития из целия свят. Как ще се измъкнете?&lt;/p&gt;

&lt;p&gt;==&lt;/p&gt;

&lt;p&gt;Героят на Гриър ще приеме всички предложения. Да, Артър Лес почти ще се влюби в Париж, почти ще умре в Берлин, едва ще успее да избяга от пясъчна буря в Сахара, случайно ще постъпи в християнски ритрийт център в Южна Индия, на пустинен остров в Арабско море ще се озове лице в лице с последния човек, когото би искал да срещне на този свят, а в Япония ще му се наложи да яде много, много боб, див пелин и морска лястовица. По някое време ще навърши и петдесет години.&lt;/p&gt;

&lt;p&gt;==&lt;/p&gt;

&lt;p&gt;Въпреки всички тези злополуки, погрешни стъпки, недоразумения и провали, „Прекрасният живот на Артър Лес“ е най-вече любовна история. История, към която неминуемо ще се пристрастите, обещават “Колибри”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Американският романист и автор на разкази Андрю Шон Гриър е роден във Вашингтон, окръг Колумбия. Негови произведения са излизали на страниците на списания като Esquire, The Paris Review, The New Yorker и др. Първият му роман The Path of Minor Planets, публикуван през 2001 г., е посрещнат с бурно одобрение, но световна известност му носи бестселърът „Изповедите на Макс Тиволи” (2004). Печели „Пулицър” за литература за 2018 г. с романа си „Прекрасният живот на Артър Лес”. Живее в Сан Франциско и Тоскана.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете и ОТКЪС от романа:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;ОТ МЯСТОТО, където стоя, историята на Артър Лес не изглежда чак толкова зле. Погледнете го: седнал е на кръглия плюшен диван в хотелското лоби, позата му е стегната, син костюм и бяла риза, кръстосал е така крака, че единият лъскав мокасин виси и петата му се показва. Поза на млад мъж. Тънката му сянка наистина все още е сянката на по-младото му аз, но на почти петдесет той е като онези бронзови статуи в обществените паркове, които – въпреки че учениците все търкат едно от колената си за късмет и то изглежда по-лъскаво от другото – губят цвета си красиво, докато се слеят напълно с околните дървета. Така бе станало и с Артър Лес, някога розоволик и златнорус в младостта си, сега повехнал като дивана, на който седи, потупва с пръсти по коляното си и се взира във високия часовник, опрян до стената. Издълженият патрициански нос е постоянно изгорял от слънцето (дори в мрачния Ню Йорк през октомври). Изтощената руса коса е прекалено дълга отгоре, прекалено къса отстрани – портрет на дядо му. Същите онези воднисто сини очи. Вслушайте се: можете да чуете как притеснението му тиктака, тиктака, тиктака, докато се взира в този часовник, а за съжаление, той самият не тиктака. Спрял е преди петнайсет години. Артър Лес не го знае; все още вярва, на тази зряла възраст, че придружителите за литературните събития пристигат навреме и пиколата изпълнително навиват редовно часовниците в хотелските фоайета. Самият той не носи часовници; вярата му е силна. Чисто съвпадение е, че часовникът е спрял на шест и половина, почти същия час, в който би трябвало Артър да бъде взет, за да бъде отведен на тазвечерното събитие. Клетият човек не знае, но вече е седем без петнайсет.&lt;/p&gt;

&lt;p&gt;==&lt;/p&gt;

&lt;p&gt;Докато той чака, из стаята обикаля млада жена в кафява вълнена рокля с десен на колибрита, спуска се към една група туристи, после към друга. Навежда се над настанила се на столове компания, задава конкретен въпрос, а после, очевидно недоволна от отговора, се спуска към други хора. Лес не я забелязва, въпреки че тя не спира да обикаля. Прекалено фокусиран е в счупения часовник. Младата жена отива до рецепциониста, после се насочва към асансьора, стряскайки група доста официално облечени дами, запътили се на театър. Обувката на Лес се полюшва нагоре и надолу. Ако бе обърнал внимание, може би щеше да чуе припрения въпрос на жената, който обяснява защо, макар да бе разпитала почти всички във фоайето, тя така и не се бе приближила до него: „Извинете, вие ли сте госпожица Артър?“.&lt;/p&gt;

&lt;p&gt;==&lt;/p&gt;

&lt;p&gt;Проблемът – който няма да бъде решен в това фоайе – е, че според придружителката Артър Лес е жена.&lt;/p&gt;

&lt;p&gt;==&lt;/p&gt;

&lt;p&gt;В нейна защита тя бе чела само един негов роман, в електронен формат, където нямаше снимка на автора, и жената разказвач ѝ се бе сторила толкова завладяваща, толкова убедителна, че бе напълно сигурна: само жена би могла да напише този текст; предполагаше, че името е просто една от онези американски полови особености (самата тя е японка). За Артър Лес това е рядко възторжено мнение. Не че му е от голяма помощ в момента, докато седи на кръглия диван, повдигайки изпотени длани от коничния му център. Защото вече е седем без десет.&lt;/p&gt;

&lt;p&gt;==&lt;/p&gt;

&lt;p&gt;Артър Лес е тук за три дни; дошъл е в Ню Йорк, за да направи интервю с прочутия писател фантаст Х. Х. Х. Мандерн по повод новия му роман; в него той възкресява своя ужасно популярен робот Пийбоди, двойник на Шерлок Холмс. В книжния свят това е сензационна новина и зад сцената се разиграват много големи пари. Пари звучаха в гласа, който се обади изневиделица на Лес и го попита дали е запознат с творчеството на Х. Х. Х. Мандерн и дали е на разположение, за да направи интервю с него. Пари се долавяха в съобщенията от пиара, който даде указания на Лес кои въпроси са абсолютно забранени (за съпругата на Х. Х. Х. Мандерн, за дъщеря му, за поетичната му книга, която бе получила лоши отзиви). Парите си личаха в избора на мястото на събитието, в пръснатите из целия Вилидж рекламни афиши. Имаше пари и в надуваемия Пийбоди, борещ се с вятъра пред театъра. И дори в хотела, в който бе настанен Артър, където му показаха купа с ябълки, комплимент за специалния гост, от които той имаше право да си взема по всяко време, денем и нощем, моля, заповядайте. В свят, в който хората четат по една книга годишно, бяха заложени много пари, че това ще бъде въпросната книга и че тази нощ ще бъде славното начало, което щеше да го разтръби на света. И разчитаха на Артър Лес за това.&lt;/p&gt;

&lt;p&gt;==&lt;/p&gt;

&lt;p&gt;И ето го, той изпълнително седи там и гледа спрелия часовник. Не забелязва печално стоящата до него придружителка. Не я вижда как оправя шала си, нито как после излиза от фоайето през въртящите се като в автомивка врати. Ей, погледни към изтънялата коса, венеца на темето му, виж как бързо премигват очите му. Виж как излъчва невинна момчешка вяра.&lt;/p&gt;

&lt;p&gt;==&lt;/p&gt;

&lt;p&gt;Веднъж, когато бе на двайсетина години, една поетеса, с която разговаряше, загаси цигарата си в някаква саксия и му каза: „Ти си като човек без кожа“. Това бяха думите на поетеса. Жена, която изкарваше прехраната си, разголвайки душата си пред публика, бе казала, че той, високият, млад и изпълнен с надежда Артър Лес е без кожа. Но беше вярно. „Трябва да намериш в себе си повече острота“, така повтаряше постоянно в добрите стари дни вечният му съперник Карлос, но Лес не знаеше какво означава това. Да бъде по-зъл? Не, да бъде защитен, да се въоръжи срещу света, но човек може ли да „намери“ в себе си острота? Все едно да „намери“ в себе си чувство за хумор. Или пък можеш да го наподобиш, както скучноват бизнесмен наизустява вицове и всички го смятат за голям шегаджия, защото напуска купоните, преди да му свърши арсенала от шегички?&lt;/p&gt;

&lt;p&gt;==&lt;/p&gt;

&lt;p&gt;Каквото и да означаваше, Лес никога не го научи. Към четиресетте си години единственото, което бе успял да развие, бе едно фино чувство за самия себе си, подобно на прозрачната обвивка на омарите с мека черупка. Средно доброто ревю или пренебрежителната обида вече не можеха да му навредят, но сърдечната болка, истинската, реална сърдечна болка можеше да прободе тънкото му ядро и да изкара кръв в същия нюанс, както винаги. Как е възможно толкова много неща да ти станат безразлични, достигнеш ли средна възраст – философия, радикализъм и други ежедневни „дъвки“, – но сърдечната болка да продължава да те наранява? Може би защото той все си намираше нови източници за нея. Дори глупавите стари страхове никога не могат да бъдат преодолени, само можеш да се научиш да ги избягваш: телефонните обаждания (все набираше бясно като човек, който обезврежда бомба), такситата (тършуваше непохватно за бакшиш и изскачаше навън, като че ли се спасяваше от ситуация със заложници) и разговорите с привлекателни мъже или знаменитости на партита (мислено репетираше началните си реплики само за да осъзнае, че другите казват своите прощални). Все още изпитва тези страхове, но времето разреши проблемите му с тях. Благодарение на есемесите и имейлите вече не му се налага да се обажда по телефона. В такситата вече може да се плаща с кредитна карта. Ако пропуснеш възможност за среща, можеш да се свържеш с човека онлайн. Но сърдечната болка – как можеш да я избегнеш, освен ако не се отречеш напълно от любовта? В крайна сметка това е единственото решение, което Артър Лес успява да намери.&lt;/p&gt;

&lt;p&gt;==&lt;/p&gt;

&lt;p&gt;Може би това обяснява защо отдели девет години на един определен млад мъж. Забравих да спомена, че в скута си има шлем на руски космонавт.&lt;/p&gt;

&lt;p&gt;==&lt;/p&gt;

&lt;p&gt;Но в този миг късметът му проработва: от света извън фоайето се разнася камбанен звън – едно, две, три, четири, пет, шест, седем – и това подтиква Артър да скочи от мястото си. Вижте го само: поглежда възмутено този предател, часовника, после се втурва към рецепцията и задава – най-накрая – съществения въпрос за часа.&lt;/p&gt;
</description>
        <pubDate>Thu, 20 Jun 2019 00:00:00 +0000</pubDate>
        <link>/newbooks/2019/06/20/11-15-%D0%B8%D0%B7%D0%BB%D0%B8%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%B0%D1%80%D1%82%D1%8A%D1%80-%D0%BB%D0%B5%D1%81-%D1%80%D0%BE%D0%BC%D0%B0%D0%BD-%D1%81-%D0%BF%D1%83%D0%BB%D0%B8%D1%86%D1%8A%D1%80-%D0%B7%D0%B0-2018-%D0%B3-%D0%BF%D0%BB%D1%8E%D1%81-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/06/20/11-15-%D0%B8%D0%B7%D0%BB%D0%B8%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%B0%D1%80%D1%82%D1%8A%D1%80-%D0%BB%D0%B5%D1%81-%D1%80%D0%BE%D0%BC%D0%B0%D0%BD-%D1%81-%D0%BF%D1%83%D0%BB%D0%B8%D1%86%D1%8A%D1%80-%D0%B7%D0%B0-2018-%D0%B3-%D0%BF%D0%BB%D1%8E%D1%81-%D0%BE%D1%82%D0%BA%D1%8A%D1%81.html</guid>
        
        <category>Андрю Шон Гриър</category>
        
        <category>Прекрасният живот на Артър Лес</category>
        
        <category>роман</category>
        
        <category>нова книга</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Проф. Тери Игълтън разсъждава за смисъла на живота в едноименната си книга</title>
        <description>&lt;p&gt;„Смисълът на живота” (изд. “Колибри”, превод: Паулина Мичева, 160 стр., цена: 12 лв.) e книга за всички, които търсят достъпен, но интелигентен поглед към темата за това как сме изгубили – и как можем да намерим – смисъла в живота си. Елегантната корица е дело на Кирил Златков.&lt;/p&gt;

&lt;p&gt;==&lt;/p&gt;

&lt;p&gt;Фразата „смисълът на живота” на мнозина би напомнила сатиричния поглед на „Монти Пайтън“ или Дъглас Адамс. Но в това кратко въведение към темата известният критик Тери Игълтън прави задълбочен и същевременно забавен анализ на въпроса.&lt;/p&gt;

&lt;p&gt;==&lt;/p&gt;

&lt;p&gt;Мнозина от нас се борят с чувството за безсмислие, като запълват живота си с всевъзможни неща – от футбол до секс, Кабала, сциентология, ню ейдж експерименти или фундаментализъм. От друга страна много образовани хора вярват, че животът е еволюционен инцидент, без по-дълбоко, сложно значение.&lt;/p&gt;

&lt;p&gt;==&lt;/p&gt;

&lt;p&gt;„Смисълът на живота” на Тери Игълтън минава през отговорите, предлагани от философията и литературата през вековете, чак до кризата на смисъла в съвременната епоха. И след като ни отвежда до ръба на бездната от безсмислие, Игълтън ни успокоява и предлага своето решение как можем да преоткрием смисъла в нашия живот.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Професор Тери Игълтън (Терънс Франсис Игълтън) e британски литературен теоретик, нареждан сред най-влиятелните литературоведи от последните три десетилетия. През 1992-2001 г. е професор по английска литература в Оксфорд, днес преподава в Ланкастърския университет. Автор на повече от 40 книги, сред които знаковата „Увод в литературната теория“.&lt;/em&gt;&lt;/p&gt;
</description>
        <pubDate>Tue, 18 Jun 2019 00:00:00 +0000</pubDate>
        <link>/newbooks/2019/06/18/11-06-%D0%BF%D1%80%D0%BE%D1%84-%D1%82%D0%B5%D1%80%D0%B8-%D0%B8%D0%B3%D1%8A%D0%BB%D1%82%D1%8A%D0%BD-%D1%80%D0%B0%D0%B7%D1%81%D1%8A%D0%B6%D0%B4%D0%B0%D0%B2%D0%B0-%D0%B7%D0%B0-%D1%81%D0%BC%D0%B8%D1%81%D1%8A%D0%BB%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D0%B5%D0%B4%D0%BD%D0%BE%D0%B8%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0.html</link>
        <guid isPermaLink="true">/newbooks/2019/06/18/11-06-%D0%BF%D1%80%D0%BE%D1%84-%D1%82%D0%B5%D1%80%D0%B8-%D0%B8%D0%B3%D1%8A%D0%BB%D1%82%D1%8A%D0%BD-%D1%80%D0%B0%D0%B7%D1%81%D1%8A%D0%B6%D0%B4%D0%B0%D0%B2%D0%B0-%D0%B7%D0%B0-%D1%81%D0%BC%D0%B8%D1%81%D1%8A%D0%BB%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D0%B5%D0%B4%D0%BD%D0%BE%D0%B8%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0.html</guid>
        
        <category>Тери Игълтън</category>
        
        <category>смисълът на живота</category>
        
        <category>нова книга</category>
        
        <category>наука</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Рецензия: &quot;Бегуни&quot; на Олга Токарчук и всепроникващата метафора на пътуването</title>
        <description>&lt;p&gt;&lt;em&gt;**“Най-мъчителна е неподвижността”. **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Замисляли ли сте се за състоянието, в което се появяваме на света - невръстни младенци, които изцяло зависят от това друг да ги обръща и премества в пространството, а после малки деца, които все още не могат да поемат сами наникъде. Нашето позициониране и движение е на волята на родителите ни, а от мястото, на което са ни оставили, ние виждаме само откъслечно, в предпоставени кадри.&lt;/p&gt;

&lt;p&gt;==&lt;/p&gt;

&lt;p&gt;Преодоляването на тази уязвимост и зависимост е истинското ни навлизане в триизмерния свят. Точно както е в “Коринтяни”: “Защото сега виждаме нещата неясно, като в огледало, а тогава ще ги видим лице с лице; сега познавам отчасти, а тогава ще позная напълно”.&lt;/p&gt;

&lt;p&gt;==&lt;/p&gt;

&lt;p&gt;Когато в началото на “Бегуни” разказвачката си спомня за най-първото си “пътуване” пеша като дете, първото си отдалечаване от дома, тя си спомня за образа на пътя пред нея като за подвижна лента, която изтича извън кадъра, извън света. Забележителният роман на Олга Токарчук също изтича от хоризонта, той като че няма истинско начало и край и би могъл да продължи до безкрай. Или както авторката сама отбелязва:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_“Разказът има инерция, никога не можеш да я овладееш докрай”. _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тази внушителна вавилонска кула събира куп човешки истории (всяка една от които спокойно би могла да бъде отделена в кратък разказ), пътеписи, хвърчащи факти и уловено знание, философски разсъждения и есеистични етюди. Изобщо, струва ни се, всяка хрумка, всяка записка или случайно наблюдение на Токарчук биха могли спокойно да намерят място в този литературен паноптикум, да бъдат включени без да нарушат канавата на романа, който изцяло излиза от жанровите стандарти, за да се превърне сам в едно пътуване, което разказва за пътуването. В една&lt;/p&gt;

&lt;p&gt;==&lt;/p&gt;

&lt;p&gt;**инвентаризация на пътешествието, от една страна, и от друга - на човешкото тяло - **&lt;/p&gt;

&lt;p&gt;==&lt;/p&gt;

&lt;p&gt;този съвършено опакован багаж, с който сме снабдени за пътуването си през живота.&lt;/p&gt;

&lt;p&gt;==&lt;/p&gt;

&lt;p&gt;Олга Токарчук постига това като заменя “простотата на лекцията” с разказването на истории, равносилни на това да издълбаеш върху миговете своето наивно и мимолетно “Аз бях тук”. Прави го с дълбочина, чувствителност и ерудиция, от което понякога звучи буквално като “Уикипедия”, според нея световния проект за вездесъща енциклопедия.&lt;/p&gt;

&lt;p&gt;==&lt;/p&gt;

&lt;p&gt;Не станах писателка, признава нейната героиня-разказвачка (зад която явно се крие самата Токарчук, която също като нея завършва психология), “животът винаги ми бягаше, попадах само на люспи и следи”. Съзнавайки, че описването е като употребата - унищожава, тя обаче не спира да “записва” другите пътешественици, като ги призовава да правят същото. Издава само един роман - с меки корици, лек, като за път, като по този начин (може би) Токарчук индиректно обвързва масовата литература с един поглед твърде подвижен, за да улови и потъне. Защото “едва уточнила позицията на живота, той вече е някъде другаде”.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Стоим настрана. Виждаме само света във фрагменти, друг няма да има. Моменти, трохи, бързо разпадащи се конфигурации. Живот? Нищо такова няма. Виждам линии, плоскости и тела, и техните изменения във времето. А времето изглежда прост инструмент за измерване на дребните промени, училищна линийка с опростено разделение само на три части: беше, е, ще бъде.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Единствено несигурността, тревогата, безпокойството подтикват към писане - **&lt;/p&gt;

&lt;p&gt;==&lt;/p&gt;

&lt;p&gt;а самото писане е обвързано с движението, защото героите без движение и промяна са неубедителни и двуизмерни, а сюжетът трябва да е своебразно пътуване. Токаручк често прекъсва историите си, отклонява се, завръща се пак, имитирайки по този начин същността му. Същевременно, обаче, подобно на изкусен анатом и препаратор, пишещият извършва пластинация на съществуващото, “затваря те вътре в себе си като в карцер”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Но да се върнем към пътуването&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Токарчук разглежда куп негови разновидности, докато избира самата си разказвачка обсебена от него, с плитки корени и без ген за уседналост - здрава, практична, компактна, непритежаваща - сиреч свободна.&lt;/p&gt;

&lt;p&gt;==&lt;/p&gt;

&lt;p&gt;Пътуване е растежът. Пътуване е отклонението. Пътуване е бягството. Пътуване е изгубването. Пътувания са поклоненията. Пътуване е вътрешното движение - съмнението, любопитството, опровергаването, йогата на мисълта, в която категоричните възгледи са само ненужен багаж. Истинското пътуване е неповторимост и винаги е извън метафизичната орбита на дома, т.е.&lt;/p&gt;

&lt;p&gt;==&lt;/p&gt;

&lt;p&gt;**истински са онези пътешественици, които не тръгват нанякъде за да се върнат. **&lt;/p&gt;

&lt;p&gt;==&lt;/p&gt;

&lt;p&gt;В един от разказите мъж на име Куницки изгубва жена си и детето си на гръцки остров, издирвайки ги безрезултатно няколко дни. Изгубването, лутането и търсенето са част от пътя, а Токарчук предава прекрасно напрежението и тревожността в този опит да възстановиш следите на другия. При това действието се развива на остров, където според всички “няма начин да се изгуби човек”. Куницки преживява драматично това изчезване на най-близките от собствения му радар, почти като измама и предателство, крах в общото им пътуване. Той не вярва на обясненията на съпругата си и губи ума си по разплитането на тази загадка, бои се, че краката му сами могат да хукнат, страхува се от порива, който може да те повлече в опасна посока, в едно несъгласувано със самия теб пътуване - докато сам не поема отново за там, където се е случило всичко.&lt;/p&gt;

&lt;p&gt;==&lt;/p&gt;

&lt;p&gt;Да, разсъждава Токарчук, “Когато тръгвам на път, изчезвам от картите. Никой не знае къде съм”, и се пита дали наистина съществуваме и _между, _или _сме _само в точките на тръгване и пристигане, там, където се подпечатва присъствието ни. Това граничи почти със солипсизъм, т.е. пътуващият съществува само в собственото си пътуване и съзнание, а значи времето, мястото и преживяното от съпругата на Куницки не съществува за него.&lt;/p&gt;

&lt;p&gt;&lt;em&gt;&lt;strong&gt;“Да си навсякъде и никъде, изчезнал, докато не се появиш някъде за друг”.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;И жената на Куницки, и самият той, и други от героите - като например морякът Ерик или Анушка, са все пътници, откликнали “на неясния повик на собственото си безпокойство”.&lt;/p&gt;

&lt;p&gt;==&lt;/p&gt;

&lt;p&gt;За Ерик, сменил някога източноевропейското си име със скандинавско, няма друг живот освен разлюления, нестабилния, подвластния на приливите и отливите в морето. Когато в сегашния си уседнал дом на остров, откъдето по цял ден прекарва с ферибот пътници напред и назад до сушата, той е принуден да извършва пародия на пътуване по тези повтарящи се кратки линии, Ерик приема това за унизително - “правите линии са толкова унизителни”.&lt;/p&gt;

&lt;p&gt;==&lt;/p&gt;

&lt;p&gt;Неговият бунт - когато един ден демонстративно се отклонява от курса и тръгва в открито море с редовно превозваните от него пътници. Още откакто се установява на своя намразен впоследствие остров, неговото физическо и психическо състояние се влошава - в подкрепа на тезата, че&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;неподвижността е смърт, която води до разложение - и на мускулите, на плътта, на духа.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Че застоят ни разваля вярва и бездомната жена-бегунка от разказа за Анушка, дал името на романа. Бегуните са старообрядна секта, която вярва, че неподвижността ни прави уязвими за Господаря на този свят, пуска с в нас злото на Антихриста. Не бива да спираме да се движим, за да не се превърнем в негова кукла, в плоска душа от хартия. Ако спрем, буквално, физически той ще закотви мислите ни в дреболии, ще ни прикове към повторимото ежедневие с точен адрес, и всичко с постоянно място ще бъде изцяло на негово разположение, етикетирано и прошнуровано, приковано както някога са приковали разбунтувалия се Христос.&lt;/p&gt;

&lt;p&gt;==&lt;/p&gt;

&lt;p&gt;Анушка среща бегунката при първото си самостоятелно пътуване - на практика спонтанното й бягство от капана на дома. Тя тръгва да търси място, където да изплаче сълзите си от своя труден живот, като сама подема непрестанно неспокойно обикаляне по линиите на метрото, в утробната му топлина и успокоително люшкане, насам и натам, като малка част от една променяща се цялост. Мобилността се превръща в реалност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Благословени вървящите! Защото когато се движим, всичко ни се струва ново, чисто, девствено, безсмъртно.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Начало на пътуване е и бягството в историята с арабския владетел, който преди да тръгне убива майка си с нож в корема - т.е. своето буквално и символично първо жилище, изначалния дом, за да поеме по пътя си. Поклоненията също са пътуване, както в историята с китаеца в Индия, който обаче не постига смисъла му, а именно убеждението, че стигането до светите места сваля товара на греха и ни придава святост, благословеност.&lt;/p&gt;

&lt;p&gt;==&lt;/p&gt;

&lt;p&gt;Впрочем, струва си да се отбележи, че много от историите се развиват на или около острови - както за Куницки, за Ерик, за професора гръколог, за жената, която отива да убие своя бивш любим по негова молба и др. Според психологията на острова, пише Токаручк, той е най-първичното състояние преди социализацията, когато егото е достатъчно индивидуализирано, развито е самосъзнание, но още няма пълнокръвни връзки с обкръжението.&lt;/p&gt;

&lt;p&gt;==&lt;/p&gt;

&lt;p&gt;**В романа многократно се противопоставят номадското и уседналото, **&lt;/p&gt;

&lt;p&gt;==&lt;/p&gt;

&lt;p&gt;като номадският инстинкт е свързан с линейното време, а уседналият - с кръговото. &lt;em&gt;Кайрос _- неизвестният гръцки бог, за когото става дума в два от разказите, е богът на правилното време и място, когато линията докосва кръга, и в този смисъл всяко житейско пътуване е търсене на _кайрос&lt;/em&gt;, на печелившата конфигурация, в която да ни провърви.&lt;/p&gt;

&lt;p&gt;==&lt;/p&gt;

&lt;p&gt;Токарчук отличава и психологията на човека на път чрез поредица от лекции по темата, умело включени в романа като случващи се на произволни летища. По този повод разказвачката отбелязва особения статут на летищата днес - факта, че скоро градовете ще са допълнение към тях, а не обратното. Съвременните летища имитират и концентрират един затворен и самодостатъчен град, в който жителите са непостоянни, те са летищни републики с над-раса и над-климат.&lt;/p&gt;

&lt;p&gt;==&lt;/p&gt;

&lt;p&gt;Токарчук разсъждава и по всичко друго, свързано с инвентара и атрибутите на пътуването - за еднократните нощи в хотели, за нощните тв канали между религията и порнографията, за преносимата козметика, за екскурзоводството, за нощните влакове, хотелите и хостелите, каютите и самолетите. Както и за&lt;/p&gt;

&lt;p&gt;==&lt;/p&gt;

&lt;p&gt;**трите класически философски въпроса откъде си, откъде идваш и накъде отиваш, **&lt;/p&gt;

&lt;p&gt;==&lt;/p&gt;

&lt;p&gt;които днес са се превърнали в тройката основни въпроси между пътешествениците. А целта на пътешествието винаги е другият пътешественик - тя не забравя да го повтаря многократно в романа.&lt;/p&gt;

&lt;p&gt;==&lt;/p&gt;

&lt;p&gt;Разказвачката признава също, че не ходи на някои места, чисти ги от личната си карта на света, тъй като човек има възможността сам да твори своите атласи. Така и времето на всяко пътуване се състои от много времена, архипелази на реда в океана от хаос.&lt;/p&gt;

&lt;p&gt;==&lt;/p&gt;

&lt;p&gt;Според разказвачката цялата история на пътуванията й е история на нейния “недъг”, един синдром, от който смята, че страда: perserverative detoxification. А имено - привлича я всичко развалено, недовършено, недъгаво, несъвършено, недостатъчно, отклонението от нормата. Именно това обаче са еволюционнте възможности - защото ще преживее само онова, което е различно.&lt;/p&gt;

&lt;p&gt;==&lt;/p&gt;

&lt;p&gt;Синдром на номадството е също така и да не можеш да заемеш гледна точка, да си способен да се идентифицираш с всички възможни аргументи. Опасна аксиома е, че сме неизменни и предвидими, смята Токарчук чрез героинята си, която твърди, че “към различното насочвам маршрутите на пътешествията си, търся следите на грешките и гафовете на сътворението”. Тя говори и за желанието като задаващо ни посоката и движението, но не и целта, която винаги остава фантасмагорична - желанието винаги е &lt;em&gt;към&lt;/em&gt;, винаги е неудовлетвореното.&lt;/p&gt;

&lt;p&gt;==&lt;/p&gt;

&lt;p&gt;**Романът има и друга мащабна линия - а именно пътуването в човешкото тяло, **&lt;/p&gt;

&lt;p&gt;==&lt;/p&gt;

&lt;p&gt;каквото по същество е анатомията, както и опитите за неговото &lt;em&gt;о-вечностяване&lt;/em&gt; чрез методите на мумификацията и - в съвременността - модерната пластинация. Анатомите, балсаматорите и пластинаторите чертаят атласа на тялото и ни предлагат тур в него. Днес Азът расте, той е анексирал света, примъкнал е дори боговете в тъмните си кътчета, в мозъка, отбелязва Токарчук, която разказва и за измислени, и за истински герои - например за препаратора Фредерик Рьойс и анатома Филип Ферхайен. Последният обективизира собственото си тяло, или по-скоро ампутирания си според нейната история крак, който до смъртта си изследва нишка по нишка, откривайки Ахилесовото сухожилие - впрочем символ на уязвимостта. Ферхайен пътува в себе си чрез онова, което му е отнето.&lt;/p&gt;

&lt;p&gt;==&lt;/p&gt;

&lt;p&gt;Подложен на непрекъсната фантомна болка в липсващия си крак, Ферхайен разсъждава за това как тя е симптом на живот, доказателство за невидимата свързаност между душа и тяло, чрез мозъка. “Боли ме нещо, което го няма” се среща и при други герои в романа. “Дали пък не сме обречени да бъдем цялостни и всяко разчленяване, разделяне е само привидно, случва се на повърхността…”, пита Ферхайен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тялото е свещено, откакто Бог е станал (се е родил в) плът&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Героят д-р Блау пък вярва, че всяка част от тялото заслужава да я помним, а всяко тяло - да преживее. Той е убеден, че именно тялото, а не душата е уникално и заслужава вечност. Според него повърхността на тялото е опако, което крие прекрасно и обмислено опаковани структури, съвършен багаж, подреден в името на реда, естетиката и сигурността ни. Погледнати с онзи специален страничен поглед, за който често се говори в книгата, хората може би също са такава версия на обществен организъм и ред, всеки с функция и предназначение за света.&lt;/p&gt;

&lt;p&gt;==&lt;/p&gt;

&lt;p&gt;Самият доктор Блау обича да пътува, тъй като тогава хората са принудени да бъдат заедно и близо телесно - той копнее да докосне и погали техните монади.&lt;/p&gt;

&lt;p&gt;==&lt;/p&gt;

&lt;p&gt;Препаратът (препарирана част от тяло) е опит за вечност на плътта. В романа се разказва за множество екземпляри. Чрез историята с писмата на дъщерята на балсамиран чернокож придворен на император Йозеф I обаче се повдигат и етичните (и религиозни) въпроси за мумификацията и непредаването на човешкото тяло на тлението. Напомня се и че човешката власт е само или преди всичко над тялото, чрез него човек може да бъде управляван и принуждаван най-лесно.&lt;/p&gt;

&lt;p&gt;==&lt;/p&gt;

&lt;p&gt;**Според професора гръколог в една от последните истории светът е изграден от метаснимки, в които прескачаме. **&lt;/p&gt;

&lt;p&gt;==&lt;/p&gt;

&lt;p&gt;И може би няма всъщност движение, ние се движим просто във вътрешността на момента, а ако сме еднакво отдалечени от безкрайността, то няма &lt;em&gt;някога _и _някъде&lt;/em&gt;. Светът ни е като един кадър, който само по пътя може да продължи в други, за да се получи филм.&lt;/p&gt;

&lt;p&gt;==&lt;/p&gt;

&lt;p&gt;В този многотекстов роман Олга Токарчук успява да превърне почти всичко, всяко човешко занимание, в метафора и алегория. Да зададе въпроси и да даде противоречиви отговори. Забележителен по мащаба и ерудицията си, по богатството на своите образи и дълбочината на описанията, той е задължително четиво от съвременната европейска литература. Силно, силно го препоръчвам!&lt;/p&gt;
</description>
        <pubDate>Sun, 16 Jun 2019 00:00:00 +0000</pubDate>
        <link>/bookreviews/2019/06/16/09-00-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B1%D0%B5%D0%B3%D1%83%D0%BD%D0%B8-%D0%BD%D0%B0-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D0%B8-%D0%B2%D1%81%D0%B5%D0%BF%D1%80%D0%BE%D0%BD%D0%B8%D0%BA%D0%B2%D0%B0%D1%89%D0%B0%D1%82%D0%B0-%D0%BC%D0%B5%D1%82%D0%B0%D1%84%D0%BE%D1%80%D0%B0-%D0%BD%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE.html</link>
        <guid isPermaLink="true">/bookreviews/2019/06/16/09-00-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B1%D0%B5%D0%B3%D1%83%D0%BD%D0%B8-%D0%BD%D0%B0-%D0%BE%D0%BB%D0%B3%D0%B0-%D1%82%D0%BE%D0%BA%D0%B0%D1%80%D1%87%D1%83%D0%BA-%D0%B8-%D0%B2%D1%81%D0%B5%D0%BF%D1%80%D0%BE%D0%BD%D0%B8%D0%BA%D0%B2%D0%B0%D1%89%D0%B0%D1%82%D0%B0-%D0%BC%D0%B5%D1%82%D0%B0%D1%84%D0%BE%D1%80%D0%B0-%D0%BD%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE.html</guid>
        
        <category>олга токарчук</category>
        
        <category>бегуни</category>
        
        <category>рецензия</category>
        
        <category>ICU</category>
        
        
        <category>bookreviews</category>
        
      </item>
    
      <item>
        <title>Ново издание на &quot;Лятно пътуване&quot; от Труман Капоти</title>
        <description>&lt;p&gt;Романът „Лятно пътуване“ (превод: Милена Попова, 128 стр., цена: 12 лв.) излиза под знака на издателство “Колибри”. Ръкописът му е бил смятан за изгубен в продължение на 50 години, включително от самия Труман Капоти.&lt;/p&gt;

&lt;p&gt;==&lt;/p&gt;

&lt;p&gt;През 1966 г., забогатял след огромния успех на „Хладнокръвно“, американският писател напуска скромния си апартамент в Бруклин заедно с всичко в него – в това число кашон с книжа, предвидливо спасени от боклука от портиера на блока. Ръкописът е открит случайно сред документите, предоставен за разпродажба през 2004 г. на аукционната къща „Сотбис“ в Ню Йорк.&lt;/p&gt;

&lt;p&gt;==&lt;/p&gt;

&lt;p&gt;Капоти се залавя с писането му през 1943 г., но го загърбва заради „Други гласове, други стаи“ – неговия изумителен дебют, превърнал го в литературен феномен.&lt;/p&gt;

&lt;p&gt;==&lt;/p&gt;

&lt;p&gt;Главната героиня Грейди Макнийл се отличава със същата заразяваща непринуденост и жизнен кипеж както и Холи Голайтли от „Закуска в „Тифани“ - най-прочутото създание на Капоти. С младежка жизнерадост, отприщена през едно жежко лято в Ню Йорк, Грейди безупречно улавя земетръсните социални промени, настъпили в американското общество в годините след Втората световна война.&lt;/p&gt;

&lt;p&gt;==&lt;/p&gt;

&lt;p&gt;„Лятно пътуване“ е ново свидетелство за безупречния усет към изящния изказ на един от най-големите писатели на XX век, истинско литературно съкровище.&lt;/p&gt;

&lt;p&gt;==&lt;/p&gt;

&lt;p&gt;Труман Капоти набира популярност едва двайсетинагодишен с ранните си разкази, а първият му роман „Други гласове, други стаи” и новелата „Арфата на тревите” затвърждават репутацията му на неповторим стилист и един от най-ярките гласове на следвоенното поколение. Неговата визитна картичка са изяществото на езика, мекотата на повествованието, проникновените образи, в по-голямата си част почерпани от собствения му живот.&lt;/p&gt;

&lt;p&gt;==&lt;/p&gt;

&lt;p&gt;Сред коронните му творби са екранизираният роман „Закуска в Тифани”, сборникът с разкази и очерци „Музика за хамелеони” и шедьовърът „Хладнокръвно”, дал тласък на нов жанр –  true crime. По повод навършването на 90 години от рождението на писателя „Модърн Лайбръри” представи „Събрани разкази”, първата пълна колекция с неговата възхитителна кратка проза, също издадена у нас от „Колибри”.&lt;/p&gt;
</description>
        <pubDate>Fri, 14 Jun 2019 00:00:00 +0000</pubDate>
        <link>/newbooks/2019/06/14/13-04-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BB%D1%8F%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BE%D1%82-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</link>
        <guid isPermaLink="true">/newbooks/2019/06/14/13-04-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BB%D1%8F%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BE%D1%82-%D1%82%D1%80%D1%83%D0%BC%D0%B0%D0%BD-%D0%BA%D0%B0%D0%BF%D0%BE%D1%82%D0%B8.html</guid>
        
        <category>Труман Капоти</category>
        
        <category>лятно пътуване</category>
        
        <category>Колибри</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: Дулсе Мария Кардозо, &quot;Всичко това е любов&quot; - разкази за любовта по много (не)възможни начини</title>
        <description>&lt;p&gt;&lt;em&gt;“Не искам да обиквам нещо, което не може да ме приеме завинаги обратно”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Дулсе Мария Кардозо ми беше напълно непозната до този сборник с кратки разкази (изд. “Ерго”) и с коварното име “Всичко това е любов”. Коварно, защото повърхностният прочит може лесно да заподозре грешка или пък откровена провокация към читателя: просто тези разкази са привидно далеч повече за човешката жестокост, уродливост и странност, отколкото въобще за любовта. Или може би авторката иска да ни убеди, че посред всичко това, посред цялата неуютност и мрачноватост, която пропива страниците, любовта е онова буренче, което се подава в процепите и по грубите и кални краища на пътя. Или пък че в своята недостатъчност и несъстоятелност човек би взел за любов какво ли не.&lt;/p&gt;

&lt;p&gt;==&lt;/p&gt;

&lt;p&gt;В този сборник има любов към слезли на земята ангели и към жертви на катастрофи, към писмеността и книгите, към еднаквостта на близнаци и към дарбата на уроди, към егоистичната справедливост и към другия в нас и извън нас, към едното от децата, повече отколкото към другото… Кавичките около думата любов, а и около другите, ту падат, ту отново я ограждат.&lt;/p&gt;

&lt;p&gt;==&lt;/p&gt;

&lt;p&gt;Въобще особени са тези истории. Повечето разположени в някакво неопределено, но осезаемо далечно минало, те притежават нещо от легендата, от иносказателността на приказките, а понякога са снабдени и с очевидни поуки. Разказът се носи като тръгнал по наклонена плоскост поток на мисълта и често разчита на повторенията, на една особена, патинирана жалейна напевност. Героите ту придобиват някаква надличностна условност в конкретните си уж истории, ту са неясни присъствия, в които авторката търси онова най-характерно тяхно отличие, което да ги изведе от мрака.&lt;/p&gt;

&lt;p&gt;==&lt;/p&gt;

&lt;p&gt;В “Човекоскот” съдбата на уродливия Гърбушко (от чието гърло, за да богатеят, близките изтръгват божествени песнопения с цената на ужасяващо и скотско насилие) доказва по брутален и натуралистичен начин, че без жертви не се постига нищо внушително, а страданието и дарбата са обвързани. В края на историята разбираме, че потомството, което роднините са се опитали да създадат с Гърбушко, за да продължат през вековете дарбата му, в крайна сметка стига до блеещите днес домашни животни. Един разказ за намесата на низкото у човека в една обърната наопаки еволюция.&lt;/p&gt;

&lt;p&gt;==&lt;/p&gt;

&lt;p&gt;Уродлив е и човекът, който вижда собственото си зло в другия и същевременно е обсебен от справедливостта на всяка цена, наложена дори с насилие. Защото жестокостта може да си представи (и да отсъди) само жестокост, както е в “Изчезнала, или правосъдието” - разказ, който представлява свободно съчинение по действителен случай с изчезнало момиче и осъдената му майка. “Всичко, което дадеш на земята, земята ще ти го върне по хиляда”, или онова, което отглеждаме, винаги дава плод - това онагледява краят на този разказ, който връща на мъчителите откраднатото, уголемено от вярата на невинната жертва.&lt;/p&gt;

&lt;p&gt;==&lt;/p&gt;

&lt;p&gt;Убиец и понастоящем поръчител на собственото си убийство е и възрастният мъж, открил едва в късното си детство любовта си към писмеността, а след това в затвора - и към книгите. По ирония на съдбата именно разпознаването на почерка му го вкарва в затвора, но книгите го спасяват от самоубийство вътре. Защото онова, което ни погубва, то и ни спасява, или пък обратното. “Книгите са ме спасили от смъртта, но не и от проклетията”, изповядва се той на убиеца си, защото “книгите не подбират и се предлагат на всеки, който иска да ги прочете”. И няма никаква гаранция, че ще облагородят. А ако носят спасение, го правят безразборно.&lt;/p&gt;

&lt;p&gt;==&lt;/p&gt;

&lt;p&gt;За любовта към един ангел в човешка форма пък се разказва в първия разказ “Тази обграждаща ни синева”. За цената на това да спечелиш истински ангел от съдбата и да го заземиш, осъзнавайки накрая, че ангелите умират като всеки един от нас.&lt;/p&gt;

&lt;p&gt;==&lt;/p&gt;

&lt;p&gt;Чрез образа на бащата и сина миньори, “Паника” пък ни предлага алегория за Отеца и Сина (слязъл сред осъдените на смърт и надживял родителя си въпреки тежката работа). Този разказ е елегия именно за осъдените, каквито сме всички ние - поколения раждани и подготвяни за мината на смъртта, за чудовищните недра на живота, който винаги приключва. В тях основателят на мината е впил поглед, докато му се привиждат “чудовища от светлина и прах”, докато неговият син обръща поглед нагоре към небето и планините.&lt;/p&gt;

&lt;p&gt;==&lt;/p&gt;

&lt;p&gt;Елегия за действителните жертви на жестока катастрофа от 2001 г. е пък разказът “Не забравяй” - един опит да се възкресят последните мигове и жестове на загиналите през погледа на онези, които - ако вярваме в съдбата - са формалните виновници за тяхната смърт. Пътници, които обреченият автобус взема на стоп и така се забавя точно толкова, колкото да стигне до срутващия се под потопа мост във фаталния миг. С любов към характерния детайл авторката се вглежда на забавен каданс във всяка една от жертвите, докато те още пътуват невинно и наивно към съдбата си - “онази жена, онзи мъж, онова момиче”. Накрая обаче дава пълните им имена им в две страници потискащ със своята реалност списък.&lt;/p&gt;

&lt;p&gt;==&lt;/p&gt;

&lt;p&gt;Това усещане за мига, за острието на мига и решенията във всеки един, присъства и се подсилва от сегашното време в много от разказите.&lt;/p&gt;

&lt;p&gt;==&lt;/p&gt;

&lt;p&gt;Така е например в историята за двамата братя и майката, която при вида на приближаващ към тях автомобил се хвърля към тялото на единия от тях, за да го опази. Инстинкт, който променя всичко в тази съвършена иначе тройка, тъй като прави естествения й избор - по-голямата любов към едното от момчетата - видим. “Най-голямата жестокост не се извършва след избора, дори не е самият избор. Най-голямата жестокост се извършва преди, много преди това и именно тя прави изборът възможен или необходим. Жестокостта на любовта. По-голяма или по-малка.”&lt;/p&gt;

&lt;p&gt;==&lt;/p&gt;

&lt;p&gt;Нещо подобно се случва разказа за напълно еднаквите близнаци, които започват да усещат и виждат своите различия едва когато се влюбват в едно и също момиче. Различието става незаобиколимо, когато ръката на единия бива откъсната от взрив. Усилието да запазят на всяка цена райското състояние на тази еднаквост - като взривят ръката и на другия - не сработва. Защото различието е заложено още в мига, когато единият е напуснал утробата първи, а самотата в ншето човешко отличие е неизбежна и незаобиколима.&lt;/p&gt;

&lt;p&gt;==&lt;/p&gt;

&lt;p&gt;Препоръчвам тези особени разкази на всеки, който иска да се докосне до съвременната женска португалска белетристика.&lt;/p&gt;
</description>
        <pubDate>Fri, 14 Jun 2019 00:00:00 +0000</pubDate>
        <link>/bookreviews/2019/06/14/11-35-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D1%83%D0%BB%D1%81%D0%B5-%D0%BC%D0%B0%D1%80%D0%B8%D1%8F-%D0%BA%D0%B0%D1%80%D0%B4%D0%BE%D0%B7%D0%BE-%D0%B2%D1%81%D0%B8%D1%87%D0%BA%D0%BE-%D1%82%D0%BE%D0%B2%D0%B0-%D0%B5-%D0%BB%D1%8E%D0%B1%D0%BE%D0%B2-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE-%D0%BC%D0%BD%D0%BE%D0%B3%D0%BE-%D0%BD%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BD%D0%B0%D1%87%D0%B8%D0%BD%D0%B8.html</link>
        <guid isPermaLink="true">/bookreviews/2019/06/14/11-35-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D1%83%D0%BB%D1%81%D0%B5-%D0%BC%D0%B0%D1%80%D0%B8%D1%8F-%D0%BA%D0%B0%D1%80%D0%B4%D0%BE%D0%B7%D0%BE-%D0%B2%D1%81%D0%B8%D1%87%D0%BA%D0%BE-%D1%82%D0%BE%D0%B2%D0%B0-%D0%B5-%D0%BB%D1%8E%D0%B1%D0%BE%D0%B2-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE-%D0%BC%D0%BD%D0%BE%D0%B3%D0%BE-%D0%BD%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BD%D0%B0%D1%87%D0%B8%D0%BD%D0%B8.html</guid>
        
        <category>Дулсе Мария Кардозо</category>
        
        <category>всичко това е любов</category>
        
        <category>рецензия</category>
        
        <category>разкази</category>
        
        <category>Ерго</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Tue, 08 Dec 2020 10:35:06 +0000</pubDate>
    <lastBuildDate>Tue, 08 Dec 2020 10:35:06 +0000</lastBuildDate>
    <generator>Jekyll v3.8.6</generator>
    
      <item>
        <title>Естер Херитсен: Винаги ме изненадва, когато читателите са ядосани или раздразнени от героите ми</title>
        <description>&lt;p&gt;&lt;em&gt;Eстер Херитсен (1972) е нидерландска писателка, определяна като един от обещаващите литературни таланти на Нидерландия още от дебюта ѝ през 2000 г., когато излиза сборникът с разкази Bevoorrecht bewustzijn (Привилегировано съзнание). Води популярна седмична колонка в тв справочника VPRO, а в последно време набира популярност и като автор на телевизионни и филмови сценарии. Романите ѝ Superduif (Супергълъб, 2010), Dorst (Жажда, 2012), Roxy (Рокси, 2014) и De Trooster (Утешителят, 2018) са финалисти за престижната награда Libris Literature Prize. През 2005 е удостоена с наградата BNG за втория си роман Normale dagen (Обикновени дни, 2005), а през 2014 г. получава Frans Kellendonk за цялостно творчество. В началото на 2020 г. за Superduif е удостоена и с наградата Peter van Straaten Psychologieprijs за литературни произведения, които хвърлят светлина върху психични проблеми и заболявания. У нас засега е издаден само романът й “Жажда” (изд. ICU, 2020). Интервюто е в партньорство със Софийския международен литературен фестивал.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тази година сте виртуален гост на Софийския международен литературен фестивал, който не можа да се състои на живо поради пандемичната обстановка. Нека започнем с това как виждате света от днес - променил ли ни е вече вирусът и как, каква е прогнозата ви?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Гледам на това време като време за съзерцание. Благодарение на социалното дистанциране осъзнаваме цената на приятелството и семейството. Даваме си сметка как унищожаваме земята. Прогнозата ми обаче е, че ще забравим всичко това още щом бъдем ваксинирани. Сякаш ваксината е някакво магическо хапче, което ще унищожи новооткритата ни мъдрост. Силно песимистична съм.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вие сте доста плодотворен автор, с нова книга на всяка година-две. За съжаление на български е преведен само романът ви “Жажда”. Преди да поговорим за него, кажете ни малко за другите си книги. Кои от тях бихте препоръчали най-силно на българския читател?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Повечето от моите герои имат проблем да избягат от капана на собственото си съзнание. Не действителността им създава проблеми, а това как самите те променят реалността чрез начина, по който гледат на нея, как страдат от реалността, изградена от собственото им съзнание. Макар понякога и как всъщност оцеляват от една ужасяваща реалност именно благодарение на начина, по който я възприемат. Много пъти съзнанието е по-големият проблем от “материята”. Иначе една от любимите ми книги, която някои хора обожават, а други мразят, е Super Pigeon. Тя разказва за младо момиче, което се превръща в голям и грозен гълъб и спасява хора. Или поне тя си мисли така.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/jajda.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Докато четях “Жажда”, изпитвах силни чувства като читател: гняв, раздразнение, неприязън към героите. Често казано, понякога просто ми се искаше да ги зашлевя. Предвидили ли сте тази реакция, когато сте ги създавали?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Винаги обичам героите си и винаги ме изненадва, когато читателите са ядосани или раздразнени от тях. Истината е, че го чувам доста често. Като писател аз ги разбирам, идентифицирам се с всеки един от тях. Вероятно все пак е хубаво, че читателят изпитва повече от обикновена симпатия. Въпреки че… честно казано ми се иска всички читатели да разбират героите ми, да разбират, че те нямат никакъв друг избор в начина, по който се държат. Искам те да бъдат обичани. Е, вероятно не успявам в това.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В ревюто си за “Жажда” сравних прочита на книгата с общуването с аутист. Говорим си за социалната дистанция от днес, но в романа ви срещаме подобен свят, който се характеризира със студенина, неспособност за общуване и споделяне, липса на емпатия, потиснати чувства, социални и личностни дефицити. Каква е причината за това и има ли изход за героите ви?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Майката в романа, Елизабет, определено се намира някъде в аутистичния спектър. Това не би трябвало да е проблем, ако хората около нея я приемаха такава, каквато е. Но дъщеря й Коко иска да има “различна” майка. Всички герои имат идея какви би трябвало да бъдат. Например Коко отива да живее при майка си, защото иска да бъде добра дъщеря. Елизабет я приема, защото иска да бъде добра майка. И двете обаче всъщност не искат да бъдат заедно. Те се измъчват една друга с добрите си намерения. За тях е твърде трудно да приемат, че връзката им не изглежда по начина, по който искаме да си представяме майките и дъщерите. Коко ще трябва да се научи да приема истината: че майка й може да живее добре и щастливо без детето си. Трябва да научи също, че самата тя може да се справи без майка си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героинята ви Елизабет осъзнава, че думите й към другите трябва да бъдат превеждани, изяснявани, обяснявани. Коко, от своя страна, уж е намерила мъж, с когото може да си говори за всичко - дори ако това означава “да премълчава някои неща”. Според моя прочит тази пълен крах в общуването е компенсиран от многото и бъбриви диалози - фрагментирани, изпълнени с дразнеща баластра, неспособни да дадат отговори. Бихте ли се съгласили?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Работата е там, че майката Елизабет е щастлива да общува без емоции. Любимият й събеседник е нейният фризьор. С него може да говори за всичко без да се намесват чувствата. Той няма очаквания към нея, а на нея й допада това бъбрене, подобно на безсмислена и неангажираща мелодия. Коко, от друга страна, се опитва да намери думи за емоциите си, но е твърде объркана, за да звучи смислено. Тя просто иска да чувства, без значение какво. Иска да разтърси света около себе си, майка си. Опитва се, почти без да съзнава какво точно иска да постигне.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Майчинството е основна тема в “Жажда” - или по-скоро правото на жената да го отхвърли, да се откаже от него. Може ли да четем романа ви като апология за онези жени, които не могат да се справят с тази роля и да се свържат с децата си?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да. Странното е, че читателите обикновено са гневни на Елизабет за това, че не е добра майка, но никой не се е оплакал от бащата, който също не е точно герой. Разбира се той не е протагонист в романа, но все ми се струва, че очакваме много повече от майките, отколкото от бащите.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Българският читател, който живее в югоизточна Европа, по-принцип като че ли свързва северната (особено скандинавската) литература с изобразяването на един по-студен, дистанциран свят, лишен от открити емоции. Това звучи ли ви като културен предразсъдък или е възможно обяснение за много от героите и ситуациите във вашия роман, а може би и изобщо в нидерландската литература?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, обяснението би могло да е до голяма степен именно това - че съм типичен нидерландски автор. Странното е, че самата аз никак не съм такава - дистанцирана по дефолт. Все още искам да напиша роман за герой, който изобщо не разбира социалната дистанция. No Distance, това е работното ми заглавие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Нидерландската литература все още не е достатъчно представена в България. Бихте ли препоръчали съвременни нидерландски автори, които си струва да бъдат преведени?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Манон Ъпхоф (Manon Uphoff). Тя пише за проблемни приятелства, проблемни семейства, проблемни съзнания. Много плътска, много живописна.&lt;/p&gt;
</description>
        <pubDate>Tue, 08 Dec 2020 00:00:00 +0000</pubDate>
        <link>/interviews/2020/12/08/11-58-%D0%B5%D1%81%D1%82%D0%B5%D1%80-%D1%85%D0%B5%D1%80%D0%B8%D1%82%D1%81%D0%B5%D0%BD.html</link>
        <guid isPermaLink="true">/interviews/2020/12/08/11-58-%D0%B5%D1%81%D1%82%D0%B5%D1%80-%D1%85%D0%B5%D1%80%D0%B8%D1%82%D1%81%D0%B5%D0%BD.html</guid>
        
        <category>Естер Херистсен</category>
        
        <category>интервю</category>
        
        <category>ICU</category>
        
        <category>роман</category>
        
        <category>Жажда</category>
        
        
        <category>interviews</category>
        
      </item>
    
      <item>
        <title>&quot;Махалата на совите&quot; - за въжения мост на паметта между нашето преди и нашето после</title>
        <description>&lt;p&gt;Кога за последно действието на разказа или романа, който сте чели, са се развивали на село? Кога за последно сте обръщали внимание на природните описания в един текст? Кога за последно природата и селският бит изобщо са присъствали в повествованието, при това почти със статута на главен герой?&lt;/p&gt;

&lt;p&gt;==&lt;/p&gt;

&lt;p&gt;Докато четях историите в “Махалата на совите” на Горан Атанасов (изд. Фама, 2020) си давах сметка тъкмо за това. Имах усещане, че това са истории писани далеч назад в годините, в една отдавна маргинализирана стилистика, в други времена, или най-малкото в детството, когато - ако и вие сте имали късмета да е преминавало на село поне по време на ваканциите - вероятно сте вземали и други такива книги от читалищната библиотека: ловджийски истории, Йовков, Каралийчев, Елин Пелин…&lt;/p&gt;

&lt;p&gt;==&lt;/p&gt;

&lt;p&gt;В предговор към книгата критикът Митко Новков нарича това писане “бавно”. Не съм сигурна кой от многото смисли на това като че ли твърде често вече използвано понятие е имал предвид, но моето разбиране е, че това са разкази, отдалечени максимално от съвременното градско пространство, което владее огромен процент от литературните произведения и което свързваме със стрес, скорост, напрежение.&lt;/p&gt;

&lt;p&gt;==&lt;/p&gt;

&lt;p&gt;Горан Атанасов избира да разположи своите истории като че ли в напълно противоположно екзистенциално пространство - в село в Северозападна България. Край, за който репортерът от едноименния разказ “Махалата на совите” си мисли какво ще напише така: “Сигурен беше, че ще е лесно. За Северозапада лесно се говори. Тук всичко е най. Най-беден, най-изоставен, най-изпаднал.” Вероятно героят греши единствено за леснотата да опишеш всичко това.&lt;/p&gt;

&lt;p&gt;==&lt;/p&gt;

&lt;p&gt;Разказите в този сборник са доволно лични или поне такова е усещането - че са преминали през очите, слуха, семейните и лични спомени на автора си. Той пише за свои предшественици и свои съвременници (техните наследници), като по тази логика, на два цикъла - “Преди” и “После”, е разделена и книгата. През миналото към настоящето виси несигурният, клатещ се под всяка стъпка въжен мост на паметта, на наследството, и най-сетне на дълга животът да продължи да се отстоява на място, което отдавна всички млади напускат.&lt;/p&gt;

&lt;p&gt;==&lt;/p&gt;

&lt;p&gt;Останалите, оставащите - тези, които не искат да позволят на нощните птици докрай да се настанят в пропадащите изоставени къщи - са хора особени, чешити, снабдени със своите странности, слабости, кръпки. Всички те обаче са хора изначално и дълбоко истински, природно мъдри, помирени с живота такъв какъвто е, но най-вече хора добри - знак за човеколюбието и оптимизма, почти до нетипична за днес наивност и доверчивост, на самия автор.&lt;/p&gt;

&lt;p&gt;==&lt;/p&gt;

&lt;p&gt;Нещо повече: струва ми се, че той определено носи съзнанието за писателска мисия, че се опитва да противостои на разрухата (не физическата, но поне тази в родовото съзнание, в колективната памет), че е поел отговорността да спасява отломките от миналото в един дигитален свят, предавайки знанието за тях на следващото поколение. Истина е, че “сам духът на стопанина държи на крехките си плещи къщата”, че необживените къщи рухват, докато присъствието противостои на краха. Ето как звучи това с неговите думи:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;“Пътувам и си мисля за старите вещи. Събираме ги, пазим ги. За какво? Отломки от миналото,
непотребни предмети в един дигитален свят, но за мен те са вълшебни късчета история. Длъжни сме
да ги спасим, защото чрез тях спасяваме не само мъртвите, но и живите. Таваните и мазетата на старите къщи са като ноев ковчег. Наш дълг е да го пренесем през времето и да го отворим пред децата си. Каква памет биха имали иначе те.”&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Историите в “Махалата на совите” не са класически разкази с разгърнат сюжет. Те са по-скоро кратки картини, импресии, сцени, монологични етюди, шаржове в една галерия от образи. Ще се натъкнем на затегната в капана на вълци баба, на колене на прасе, на приютени в хамбара немци, на дете в стара църквица, на ловна обиколка из гората, на местните в хоремага, на герои с дадени им от времето прякори, на пастири и градинари, на живописни цигани и странни билкари, открили тайнственият лек - любовта. Все ситуации и хора, които можеш да срещнеш само в онзи уж забутан, забравен край на живота, където се случва истинският живот.&lt;/p&gt;

&lt;p&gt;==&lt;/p&gt;

&lt;p&gt;За мен най-ценното в този сборник остават прекрасните природни описания, които толкова очевидно липсват в съвременните четива - бавното следване на света в неговите светлини, полусенки и сенки, създавани единствено от небесните светила, усещането за миризмите, цветовете и звуците му, които наистина ни пренасят в това забравено провинциално другаде. Горан Атанасов определено е майстор на “бавните” пейзажи. Наистина, кога за последно сте чели разказ, който започва с толкова класическото и простичко “Заесеня”. Оставям ви да се насладите на целия първи параграф от “Газената лампа”:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;“Заесеня. Листата на дърветата се изпъстриха. Дълго след зазоряване сутрешни мъгли се влачеха над Огоста. Слънцето плъзваше плахо, колкото да разбута облаците. По небето изплуваха тайнствени писмена, само за посветени. Слънчогледите вече ги нямаше и полето приличаше на стар ръждясал похлупак, обърнат по корем. Земята бавно изстиваше, вечерите захладняха, щурците замлъкнаха. Само една кукумявка в изоставената плевня до гората още се обаждаше. Дните ставаха все по-къси.”&lt;/p&gt;
&lt;/blockquote&gt;
</description>
        <pubDate>Mon, 07 Dec 2020 00:00:00 +0000</pubDate>
        <link>/bookreviews/2020/12/07/16-50-%D0%BC%D0%B0%D1%85%D0%B0%D0%BB%D0%B0%D1%82%D0%B0-%D0%BD%D0%B0-%D1%81%D0%BE%D0%B2%D0%B8%D1%82%D0%B5-%D0%B7%D0%B0-%D0%B2%D1%8A%D0%B6%D0%B5%D0%BD%D0%B8%D1%8F-%D0%BC%D0%BE%D1%81%D1%82-%D0%BD%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BC%D0%B5%D0%B6%D0%B4%D1%83-%D0%BD%D0%B0%D1%88%D0%B5%D1%82%D0%BE-%D0%BF%D1%80%D0%B5%D0%B4%D0%B8-%D0%B8-%D0%BD%D0%B0%D1%88%D0%B5%D1%82%D0%BE-%D0%BF%D0%BE%D1%81%D0%BB%D0%B5.html</link>
        <guid isPermaLink="true">/bookreviews/2020/12/07/16-50-%D0%BC%D0%B0%D1%85%D0%B0%D0%BB%D0%B0%D1%82%D0%B0-%D0%BD%D0%B0-%D1%81%D0%BE%D0%B2%D0%B8%D1%82%D0%B5-%D0%B7%D0%B0-%D0%B2%D1%8A%D0%B6%D0%B5%D0%BD%D0%B8%D1%8F-%D0%BC%D0%BE%D1%81%D1%82-%D0%BD%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BC%D0%B5%D0%B6%D0%B4%D1%83-%D0%BD%D0%B0%D1%88%D0%B5%D1%82%D0%BE-%D0%BF%D1%80%D0%B5%D0%B4%D0%B8-%D0%B8-%D0%BD%D0%B0%D1%88%D0%B5%D1%82%D0%BE-%D0%BF%D0%BE%D1%81%D0%BB%D0%B5.html</guid>
        
        <category>Махалата на совите</category>
        
        <category>Горан Атанасов</category>
        
        <category>Фама</category>
        
        <category>разкази</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>&quot;На смелите се прощава&quot; - роман за любовта и себеостояването по време на война</title>
        <description>&lt;p&gt;Последният издаден у нас роман на британския писател Крис Клийв - “На смелите се прощава” (ICU, 2020) ни отвежда не в едно типично за книгите му злободневно настояще, а в миналото - при лондонските бомбардировки и обсадата на Малта по време на Втората световна война. Макар и исторически обаче, този роман на свой ред ни предлага темите, които занимават и останалото творчество на автора: социалните и класови разделения, расизма, еманципацията, зависимостите, ала най-вече начина, по който големите исторически събития пренаписват личните истории на малкия човек в тях.&lt;/p&gt;

&lt;p&gt;==&lt;/p&gt;

&lt;p&gt;Историите на няколкото герои в романа, както разкрива самият автор в предговора и бележката към него, са вдъхновени от преживяванията на неговите баба и дядо: тя кара линейка сред бомбите на Лондон, а той участва в защитата на Малта и едва оцелява, когато корабът, с който пътува, е потопен от подводница. Двамата се срещат едва девет пъти преди войната да ги раздели за три години и половина, но пък си разменят куп писма, на които до голяма степен се базира тази книга, по признанията на Клийв.&lt;/p&gt;

&lt;p&gt;==&lt;/p&gt;

&lt;p&gt;От тези биографични нишки писателят обаче създава много по-заплетена и напрегната история за начина, по който войната размества и заличава социалните и класовите контури, поставя изисквания и тестове за зрялост, променя траекториите на стремежите и намеренията ни, пресява обичайните ни човешки чувства през тънкото сито на своята изключителност, за да утвърди силата на оцеляването чрез прошката и любовта. Любов, за която Клийв пише, че е “точно това: да осъзнаеш какво е нужно да направи другия там, където се намира, и да го приемеш”.&lt;/p&gt;

&lt;p&gt;==&lt;/p&gt;

&lt;p&gt;Войната притежава силата да преплита съдби без оглед на съображения, които биха важали в мирно време. Мери Норт е богато момиче от висшата класа и хайлайфа, която се записва като доброволка броени минути след обявяването на войната. Въпреки че й възлагат да прави нещо, което не е искала, тя бързо открива своето призвание в това да преподава на изоставените в Лондон неевакуирани деца: сакати, бавноразвиващи се и чернокожи. По-късно, в разгара на бомбардировките, двете с приятелката й Хилда - нейната далеч по-невзрачна, но също толкова жизнелюбива и остроумна двойнцица, карат и линейка. Благодарение на работата, те се запознават с Том Шоу, бедния училищен инспектор Том Шоу, който се влюбва в Мери, и реставратора на картини Алистър Хийт. Първият избира да остане в бомбардирания Лондон, вторият - да се включи във военните действия, които го отвеждат през Франция до дългата обсада на Малта. Закари пък е чернокожо момче, едно от многото деца, останали без родители и принудени да оцеляват в един свят на силни расови предразсъдъци.&lt;/p&gt;

&lt;p&gt;==&lt;/p&gt;

&lt;p&gt;Историята на този петоъгълник, ако можем да го наречем така, продължава от началото на войната през 1939 г. до лятото на 1942 г. Клийв е направил сериозни проучвания на място и успява да създаде подробна, наситена, достоверна атмосфера на бомбардирания Лондон и обсадения остров в Средиземно море. Разрушенията, димът, миризмите, заревото на пожарите и бруталността на смъртта в близък кадър - всичко това е предадено със сензорна острота и буквално може да се усети, да се помирише. То обаче не е с мащаб, типичен за класическите романи за ВСВ, а е разиграно на малка, камерна сцена с дълбок психологически реализъм. Както самият Клийв пише в предговора си към българския читател: “като избрах да заобиколя някои от най-големите ужаси на европейската война – Холокоста, Ленинград, Дрезден, – за да изследвам нюансите в преживяванията на незначителни герои на второстепенни фронтове, романът губи мащабност, но пък печели вглеждане в детайла.”&lt;/p&gt;

&lt;p&gt;==&lt;/p&gt;

&lt;p&gt;Има нещо много британско в пазенето на “stiff upper lip”. Впрочем през 1939 г., в подготовката за войната, британското правителство отпечатва мотивационния плакат “Keep Calm and Carry On” (Запази спокойствие и продължавай), за да повдигне духа на обществото, въпреки че тези близо 2.5 млн. копия така и не се разпространяват и остават малко познати. Именно този слоган обаче отразява така добре духа, който героите на Клийв се опитват да запазят.&lt;/p&gt;

&lt;p&gt;==&lt;/p&gt;

&lt;p&gt;Изобилие от остроумни, свежи, саркастични диалози и преписки изпълват книгата и придвижват действието въпреки мрачния фон, разсейват пушеците, облаците и дъжда, за да усетим ластара на една несломима жизненост толкова силно, че дори истински страшните епизоди в романа, свързани със смърт, загуба и раняване звучат като част от суинга на живота. А той продължава, макар и изтикан в подземията и изпълняван от маргиналите на едно общество, което според Мери “се нуждае от възстановяване, от пренареждане в по-добър вид”.&lt;/p&gt;

&lt;p&gt;==&lt;/p&gt;

&lt;p&gt;Както вече споменах, “На смелите се прощава” засяга и друга, малко позната и експлоатирана тема от времето на ВСВ: за забравените деца на Лондон, мнозина от тях върнати от евакуацията в сигурността на провинцията обратно в британската столица, меко казано поради своята непригодност и неатрактивност - деца с увреждания, от различни етнически групи, със затруднения в развитието. Все герои, които обикновено остават извън наратива за войната, но на които Клийв отделя специално внимание.&lt;/p&gt;

&lt;p&gt;==&lt;/p&gt;

&lt;p&gt;“На смелите се прощава” не е разтърсваща, нито класически драматична/трагична  - напротив, тя е силно оптимистична книга, колкото и да е странно това да се каже за военновременен роман. В крайна сметка Клийв разказва за узряването и израстването, като представя опита във войната като възможност за “печелене” на загуби. Да, животът е трупане на капитал от загуби. Това е и книга за себеотстояването във време на изпитания и невъзможности, и за избуяването на нови, преосмислени мечти. Това в крайна сметка и е любовна книга: за любовта в различните й измерения и форми - романтична, към дете, към приятел, към идеал и кауза, към родината. На моменти романът е почти сантиментален, макар че Клийв удържа това с типичната британска ирония.&lt;/p&gt;

&lt;p&gt;==&lt;/p&gt;

&lt;p&gt;Финалът ни оставя далеч от края на войната и далеч от лесната развръзка и еднозначния хепиенд. Дори и да подозираме хепиенд, той идва с платена цена, с осмисляне, с преглъщане. И въпреки че писането на Клийв не е категорично безупречно и книгата може би е разтеглена на места, то тя е близка и човечна и много различна в перспективата си към ВСВ, така че определено препоръчвам прочита й.&lt;/p&gt;
</description>
        <pubDate>Sat, 05 Dec 2020 00:00:00 +0000</pubDate>
        <link>/bookreviews/2020/12/05/15-19-%D0%BD%D0%B0-%D1%81%D0%BC%D0%B5%D0%BB%D0%B8%D1%82%D0%B5-%D1%81%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%B5%D0%B1%D0%B5%D0%BE%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0.html</link>
        <guid isPermaLink="true">/bookreviews/2020/12/05/15-19-%D0%BD%D0%B0-%D1%81%D0%BC%D0%B5%D0%BB%D0%B8%D1%82%D0%B5-%D1%81%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%B5%D0%B1%D0%B5%D0%BE%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0.html</guid>
        
        <category>Крис Клийв</category>
        
        <category>На смелите се прощава</category>
        
        <category>ICU</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Избрани разкази и откъси от дневници на Силвия Плат – за пръв път на блгарски</title>
        <description>&lt;p&gt;„Силвия Плат е поетеса с прическа като от реклама на шампоан и с острота и проницателност на жена хирург, която реже собственото си сърце.“ Така Пати Смит определя една от най-ярките жени в историята на ХХ век.&lt;/p&gt;

&lt;p&gt;==&lt;/p&gt;

&lt;p&gt;Авторка на изключителна лирика и проникновена проза, Плат е позната на българските читатели основно с единствения си роман „Стъкленият похлупак“ и избрани стихове. Сега, благодарение на издателство „Лист“, към тях се присъедини и „Джони Паник и Библията на сънищата” – сборник с най-добрите разкази на Силвия Плат, който включва също бележки от дневниците ѝ, младежки творби и други текстове. Преводът е на поетесата и преводачка Надежда Радулова, а корицата е дело на Дамян Дамянов.&lt;/p&gt;

&lt;p&gt;==&lt;/p&gt;

&lt;p&gt;Избраните съчинения в проза на Силвия Плат разкриват слабо познати страни от оригиналното ѝ литературно наследство. Темите и мотивите в тях се разгръщат в пълнота по-късно в поезията ѝ, за която получава световно признание. Прозата на Плат е пътешествие в поетично пространство, изпълнено с болезнени, но и магнетични видения. Образите ѝ превеждат читателите през лабиринта на един странен и завладяващ вътрешен свят, в който могат да потърсят нови пътища и към себе си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Подборът на произведенията е правен от поета Тед Хюз&lt;/strong&gt; – мъжът, който споделя живота на Силвия Плат до самоубийството й. След смъртта ѝ той преглежда детайлно цялото ѝ творческо наследство. Част от него са седемдесет разказа, повече от които непубликувани приживе. От тях той избира най-добрите седемнайсет и през 1977 г. ги помества в селекция с откъси от дневниците ѝ и материали, писани от Плат за списания.&lt;/p&gt;

&lt;p&gt;==&lt;/p&gt;

&lt;p&gt;„По това време като редактор на изданието предположих, че тя или е изгубила, или е унищожила, смятайки ги за провалени, всички онези разкази, които си спомням, че бе написала. Точно когато сборникът излезе от печат, множество произведения на Силвия Плат излязоха на бял свят в Библиотеката „Лили“ към Университета на Индиана, дарени от мисис Аурелия Плат, майката на писателката, а сред тях бяха и ръкописите на над петдесет разказа, датиращи от първите ѝ опити в писането до шейсетте години на XX век, макар че преобладаваха много ранните текстове.&lt;/p&gt;

&lt;p&gt;==&lt;/p&gt;

&lt;p&gt;Освен няколко разказа, копия от които тя бе запазила при себе си, всички останали не беше успяла да публикува приживе и съответно сама бе отхвърлила“, отбелязва Хюз през 1979 г., когато излиза второто издание с разказате на Силвия Плат. То включва тринайсетте разказа от първото заедно с пет по-интересни журналистически текста и няколко откъса от дневника, както и девет разказа, подбрани от архива в Индиана. Тъкмо на него се основава и първото издание на „Джони Паник и Библията на сънищата“ в България. Заглавието на сборника идва от едноименния разказ, с който започва книгата.&lt;/p&gt;

&lt;p&gt;==&lt;/p&gt;

&lt;p&gt;Както отбелязва съпругът ѝ във въведението към сборника, самата Силвия Плат е отхвърлила част от поместените тук разкази, така че те са публикувани без нейната авторска преценка. „Някои от тях демонстрират дори по-смело от най-силните ѝ разкази до каква степен чистото присъствие на предметите и събитията ангажират нейната фантазия и съзидателност. Художничката на графични натюрморти в нея е лоялна към вещите. Нищо не я зарежда повече от това да седи с часове пред някоя сложна композиция от предмети, които да изобразява един след друг“, допълва Тед Хюз в предговора.&lt;/p&gt;
</description>
        <pubDate>Sat, 05 Dec 2020 00:00:00 +0000</pubDate>
        <link>/newbooks/2020/12/05/10-43-%D0%B8%D0%B7%D0%B1%D1%80%D0%B0%D0%BD%D0%B8-%D1%80%D0%B0%D0%B7%D0%BA%D0%B0%D0%B7%D0%B8-%D0%B8-%D0%BE%D1%82%D0%BA%D1%8A%D1%81%D0%B8-%D0%BE%D1%82-%D0%B4%D0%BD%D0%B5%D0%B2%D0%BD%D0%B8%D1%86%D0%B8-%D0%BD%D0%B0-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B1%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2020/12/05/10-43-%D0%B8%D0%B7%D0%B1%D1%80%D0%B0%D0%BD%D0%B8-%D1%80%D0%B0%D0%B7%D0%BA%D0%B0%D0%B7%D0%B8-%D0%B8-%D0%BE%D1%82%D0%BA%D1%8A%D1%81%D0%B8-%D0%BE%D1%82-%D0%B4%D0%BD%D0%B5%D0%B2%D0%BD%D0%B8%D1%86%D0%B8-%D0%BD%D0%B0-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B1%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Силвия Плат</category>
        
        <category>проза</category>
        
        <category>разкази</category>
        
        <category>Лист</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Надежда Радулова: Езикът ни съдържа симптомите на едно протяжно боледуване</title>
        <description>&lt;p&gt;&lt;strong&gt;В новата ти стихосбирка “Малкият свят, големият свят” (Жанет 45), която е номинирана за наградата “Иван Николов, има цикъл, посветен на героини от древногръцката митология, както и обяснения кои са те в края на книгата. Недоверие към читателя ли издават тези пояснения? Смяташ ли, че има елитарна поезия, такава, която изисква известна подготвеност и ерудиция - като контрапункт на онова стихоплетство, което днес масово присъства в интернет и щедро е готово да “докосва сърца” (за умове не става дума)?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Започвам да отговарям отзад-напред. Сърцето ми често е било „докосвано“ от т. нар. елитарна поезия – Пиндар, Рилке, Хьолдерлин, Паунд, Елиът. Струва ми се обаче, че един добър художествен текст, бил той определян по един или друг начин, работи в много регистри и може да въздейства без оглед подготвеността на читателите. А „умът“ и „сърцето“, разбира се, са конструкции, разделението между тях е условно и може би върши работа някому, но не и на мен.&lt;/p&gt;

&lt;p&gt;==&lt;/p&gt;

&lt;p&gt;Относно бележките в края на книгата, те са колкото за читателите, толкова и за самата им авторка. Оказа се, че след всички прочити на митовете през годините, след всички техни интерпретации в литературни произведения, опери, картини и пр., паметта ми е променила нещичко в сюжетите или поне е съхранила „грешна“ представа за случилото се. Докато пишех, с изненада откривах тези разминавания, тези подхлъзвания и залитания на паметта ми. Спомнях си за странстванията на кравата Йо като за приключения, които макар и следствие от наказание, в крайна сметка й носят някакво еманципирано удовлетворение; изцяло бях изтрила факта (ако можем изобщо да го мислим като факт), че Мира е прелъстителка на баща си Кинирас, убедена бях, че е негова жертва; затова пък нимфата Ехо не ми се струваше хваната в капана на езиковото си безсилие, а по-скоро я виждах като онова средоточие на езика, в което той се превръща в истинско оръжие и казаното веднъж не може да бъде върнато, погълнато обратно, поправено, заличено. И така стопроцентово небиографичният цикъл „Преображения“ се превърна в биография на собствените ми, очевидно неслучайни, грешни запомняния –  знакови преображения, извършени някъде из тайните дъна на паметта ми.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В книгата ти като лирически герой се появява и твоята малка дъщеря. Какво промени в светогледа ти появата й в живота ти?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нищо и всичко. Както вече отговорих в едно друго интервю, човек се ражда родител, независимо дали впоследствие има деца или не. В една нелинейна версия на моя личен свят дъщеря ми се появява заедно с мен, с моето раждане. Затова и в книгата Елена (както и чудесната ми редакторка Биляна Курташева отбелязва) е сложносъставен герой: дете, но и детето, което майка й е била, а също детето, в което майка й вижда себе си в един и болезнено, и блажено актуализиран спомен.&lt;/p&gt;

&lt;p&gt;==&lt;/p&gt;

&lt;p&gt;Не мога да не спомена и отпечатъка, който общуването с едно порастващо всяка минута дете оставя върху езика на родителите си. Спомни си тетрадките на Марина Цветаева от 1913-1914 година, когато дъщеря й Аля е съвсем малка, на около година, и майка й встрастено строи колонки и колонки от неправилни, половинчати, разкривени, наранени думи, които отстрани се опитва да нормализира, да излекува. Докато детето ми проговаряше, често мислех за тези тетрадки и за това как една майка за известно време неизбежно пребивава в разклатения и нестабилен език на детето си, опитвайки се да го преобърне – от средство за откриване и вкусване на новия свят в инструмент за общуване.&lt;/p&gt;

&lt;p&gt;==&lt;/p&gt;

&lt;p&gt;И все пак „грешките“ в езика крият страхотна тайна и огромна енергия. Не можеш да ги пуснеш да си тръгнат ей-така, особено ако се занимаваш с писане, какъвто е нашият случай. Завинаги ги оставяш да разбридат канавата на езика, да разяждат съединителната тъкан, да тътнат изпод нормите и правилата, да те държат нащрек.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Като си говорим за детето, кой всъщност е малкият свят и кой - големият? Различни неща ли побират?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/malkiyatsvyat.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Не, няма два свята и това става ясно още от епиграфа на книгата – цитат от Линда Грегърсън, любима поетеса и приятелка, която имах късмета да превеждам на български. „Единственият свят ни дава втори шанс“. И това единство на малкия и големия свят е показано тъкмо през условното им разделение, дори във физическото тяло на книгата. Но има едно централно стихотворение – „Лидл, Созпол“ – което Марин Бодаков напълно уместно определя като „екватор“ на стихосбирката и в което двата свята почти буквално се срещат, свързват се, разпознават се като един, ритуално разменят дарове…&lt;/p&gt;

&lt;p&gt;==&lt;/p&gt;

&lt;p&gt;Всъщност от момента, в който започнем да четем, в който се превърнем в читатели, малкият ни частен, ограничен свят става безкрайно голям. И няма връщане и затваряне обратно в малкия. Рискът е поет. Оттук нататък сме и Хамлет, и Яго, и Фейгин, и Ема Бовари, и Разколников, и Пруфрок. От нищо не сме защитени, нищо не ни е гарантирано, освен непосилно дългия живот по страниците на книгите, в които полека се превръщаме.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В много от стиховете ти има недовършени, пресечени сякаш по средата на мисълта изречения, многоточия… Какво (ни) оставяш там? Метафора на какво са?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;На собствената ни накърненост. Езикът ни съдържа симптомите на едно протяжно боледуване – цял живот боледуваме първоначалното разкъсване и разделяне, с което влизаме в света. Защото ние влизаме в света нецели. Литературата може да ни реставрира и залепи, да замаскира тази нецялост, но може и да я оголи. Аз предпочитам да правя второто.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кое отнема възможността за поезия (в един от стиховете изреждаш няколко възможности)? И има ли нещо, за което не би (или поне досега не си) писала?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Сред изредените в цитираното от теб стихотворение неща, отнемащи възможността за поезия, са срамът, гладът, болестта, нищетата…  Но, разбира се, текстът се самоопровергава и в това е част от смисъла му. Без поезията, без музиката, без изкуството изобщо, самотният ни ужас остава капсулиран в плана на битово-личното – на злополуката, бедата, частното нещастие. Свързването ни обаче през общата ни културна памет повдига страданието ни, придава му трагически обертонове, възвишеност. Изтегля ни от къртичите коридори на собствените ни подземия и ни изстрелва при Кант и звездното небе. Не, няма нещо, за което не бих писала. Стига да преценя, че имам необходимия капацитет да го направя.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Самата ти си редакторка, предимно на поезия. Това помага ли ти в “изчистването” на собствените ти стихове или външната гледна точка във всеки случай е задължителна?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, това че превеждам и редактирам, ми помага страшно много. Не спирам да повтарям, че заниманията с чужди текстове, както и читателството само по себе си, ми дават невероятния шанс да работя с литература, която нямам ресурс самата аз да създам. Няма по-обогатяващо преживяване! От друга страна обожавам и процеса на саморедактиране, донякъде го предпочитам пред самото писане или може би го смятам за същинското писане. Във всички случаи препоръчвам на по-младите ми колеги да дисциплинират това умение, тъй като е безценно. То, разбира се, не отменя необходимостта от външна редакция, тя пък е абсолютно задължителна! И намирам за напълно погрешна и порочна практиката на някои издателства все още да издават нередактирани книги. Благодарение на тях редакторството влезе в „червената книга“ на изчезващите професии.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Като редакторка на съвременна поезия би ли откроила важни и ценни за теб гласове в нея?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, имам късмета да съм редакторка на млади и интересни поети, които, освен всичко друго, са отворени да работят върху текстовете си и не разчитат единствено на спонтанните „пристъпи“ на вдъхновение (една обикната у нас романтическа постановка, която по всички начини се опитвам да поставя под въпрос). Рядък шанс в живота ми беше да съм редакторка на две от книгите на изключителния Николай Атанасов („Органични форми“ и „Манифестация“), който трагично ни напусна преди малко повече от година. Неговият глас наистина премина като сеизмична вълна през съвременната българска поезия и промени релефа й.&lt;/p&gt;

&lt;p&gt;==&lt;/p&gt;

&lt;p&gt;В последните години с радост работих и с ръкописите (превърнали се в книги) на Виолета Кунева, Албена Тодорова, Никола Маринов и Станимир Панайотов (извинявам се, ако пропускам някого). Дано да са силни и да устоят на предизвикателствата, пред които не особено възвишената съвременна литературна ситуация неминуемо ще ги изправи.&lt;/p&gt;
</description>
        <pubDate>Fri, 04 Dec 2020 00:00:00 +0000</pubDate>
        <link>/interviews/2020/12/04/11-05-%D0%BD%D0%B0%D0%B4%D0%B5%D0%B6%D0%B4%D0%B0-%D1%80%D0%B0%D0%B4%D1%83%D0%BB%D0%BE%D0%B2%D0%B0.html</link>
        <guid isPermaLink="true">/interviews/2020/12/04/11-05-%D0%BD%D0%B0%D0%B4%D0%B5%D0%B6%D0%B4%D0%B0-%D1%80%D0%B0%D0%B4%D1%83%D0%BB%D0%BE%D0%B2%D0%B0.html</guid>
        
        <category>Надежда Радулова</category>
        
        <category>интервю</category>
        
        <category>поезия</category>
        
        <category>Жанет 45</category>
        
        
        <category>interviews</category>
        
      </item>
    
      <item>
        <title>Особеният свят и причудливите герои в разказите на Цветелина Георгиева</title>
        <description>&lt;p&gt;Седем години делят двата сборника с разкази на Цветелина Георгиева. Признавам, че името й ми беше непознато и веднага потърсих информация за нея и книгите й в интернет, но за мое учудване, не успях да намеря нищо там - нито ревю, нито интервю, нито друга информация или дори снимкa, до степен, в която бях готова да си помисля, че става дума за псевдоним или умишлено желание за отсъствие от публичната среда.&lt;/p&gt;

&lt;p&gt;==&lt;/p&gt;

&lt;p&gt;Прочетох двете книги, издадени от “Жанет 45” съответно през 2013 и 2020 г., една след друга. Първият сборник “Да се казваш Сахара” определено носи белезите на дебютен, вероятно до голяма степен и поради факта, че няма редактор: някои от текстовете са компромисни, други са по-неуверени и незрели, а на места има и езикови неточности - все неща, които редакторска намеса би изчистила. Въпреки това добрите разкази вече носят онзи особен почерк, който става ясно разпознаваем и изразен в новия сборник “Може ли да ме полюлееш”.&lt;/p&gt;

&lt;p&gt;==&lt;/p&gt;

&lt;p&gt;Особен е светът в историите на Цветелина Георгиева. Той е хем тукашен, хем в него има &lt;strong&gt;нещо отвъдно, нещо от приказката, от фантастичното и причудливото&lt;/strong&gt;, които придават друго измерение на действителността. Много често наративът се движи по ръба на тази действителност, визуализирайки различни фантазии, криввайки в особеното, парадоксалното и абсурдното - магически реализъм, в който връзката с нашия свят не се прокъсва обаче, а остава плътна. Като че ли два свята съществуват наложени един върху друг и тяхната едновременност е видима единствено за авторовото око, което ги показва и на нас. Много от историите лъкатушат с мисълта на разказвача или героя, преминават през неочаквани врътки, оттласкват се или внезапно обръщат перспективата, срещат ни с опакото, разчитат на трикове и мистификации, за да ни оставят съвсем на друго място, обикновено при един неочакван или незатворен финал, често завършващ с въпрос.&lt;/p&gt;

&lt;p&gt;==&lt;/p&gt;

&lt;p&gt;Една от ценните особености в разказваческия стил на Цветелина Георгиева е иронията - много приятна, фина, игрива и добронамерена, преплетена с избора на думи, различима в малко приповдигнатия начин на представяне и на най-обикновени ситуации. Ирония не липсва дори и при обговарянето на най-сериозните ситуации в живота - например смъртта (моментът на умирането и погребенията са чест сюжет). Особено ми допадна &lt;strong&gt;способността да се издигнат до трагикомедия и най-незначителни неща, буквално да се прави от мухата слон&lt;/strong&gt;, реалността да се подлага на хиперболизация, на гротеска: като например в разказа за мъжа, чийто живот е пред заплаха да рухне, след като открива, че се е случило нещо напълно немислимо и неприемливо - започнал е да маже филийките си от обратната страна; или за мъжа, който страда от огромен проблем - устата му се храни сама, без помощта на ръцете, и унищожава всичко пред себе си.&lt;/p&gt;

&lt;p&gt;==&lt;/p&gt;

&lt;p&gt;Типични за писането на Георгиева са &lt;strong&gt;кратките, ударни изречения, които като създават четивен, почти разговорен наратив&lt;/strong&gt;, макар и на места, където са твърде накъсани и отсечени, да дразнят и да затрудняват възприемането на смисъла. Цветелина е майстор на първите изречения - семпли и ясни, те въвеждат веднага в историята. Текстовете й притежават чувствителност към фразата, добри сравнения, проблясъци на скрита поетичност и наблюдателност към детайлите - и психологически, и пейзажни. Авторката умее да предава състояния и да следва вътрешни монолози. И докато някои от разказите й звучат просто като импресии, от които не изниква ясна история или тема, а други повече казват, отколкото показват, т.е. не ни показват героите чрез мисли и действия, а ги резюмират и обясняват, то има такива, които успяват да предадат същината на цял един живот.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героите на Цветелина Георгиева са най-голямата атестация за богатото й въображение&lt;/strong&gt;. Чуйте само имената им и няма как да не си представите вече почти цялата им история: убитият богаташ Анатоли Карсов, момченцето Гошко, което додява на Бог с молитвите си, студеното и люто гадже Зима, Зако с огромните зъби, способни да отворят всичко, господин и госпожа Тракълдим, убедени, че са живели друг живот, безименният бог, който седи и прелива тъга от едното в другото си коляно, неприлично щастливият копач на гробове Рангел, господин Тинкъл със самоядящата уста, която му пречи да се свързва с хората, мъртви, които още виждат и чувстват, Круша Крум - най-високото дърво в селото, служителят Макарджиев от един утопичен алтернативен свят, в който нещастието е табу, влюбеният господин Такаретов, над чиято къща не спира да вали и т.н. Изреждам ги само за да извикам онова усещане за приказност, което носят тези истории, усещането, че героите са повече от самите себе си, че са някак пословични, алегорични, нарицателни. В много от разказите дебнат скрити поуки, те са със стойност на притчи на места, но ако има поучителност и изведени мъдрости и разсъждения, то те определено са отмерени с капкометър и не дразнят.&lt;/p&gt;

&lt;p&gt;==&lt;/p&gt;

&lt;p&gt;Не всички истории, разбира се, са убедителни и “си струват”, определено в сборниците го има и неизбежният за всички сборници “пълнеж”, но затова път добрите разкази са наистина добри. Определено Цветелина Георгиева е име, което ще буди любопитството ми и чиито бъдещи книги ще следя. Оставям ви с един цитат:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;“Господин Тинкъл беше убеден, че скучните хора стават такива именно когато спрат да вярват в невероятни неща. По-лошото обаче беше, че спираха да си играят, да гледат анимационни филми, да ядат с пръсти или пък както него директно с уста и главите им се задръстваха с един куп сериозни неща. Точно тогава повечето хора губеха фантазията си.”&lt;/p&gt;
&lt;/blockquote&gt;
</description>
        <pubDate>Tue, 01 Dec 2020 00:00:00 +0000</pubDate>
        <link>/bookreviews/2020/12/01/11-34-%D0%BE%D1%81%D0%BE%D0%B1%D0%B5%D0%BD%D0%B8%D1%8F%D1%82-%D1%81%D0%B2%D1%8F%D1%82-%D0%B8-%D0%BF%D1%80%D0%B8%D1%87%D1%83%D0%B4%D0%BB%D0%B8%D0%B2%D0%B8%D1%82%D0%B5-%D0%B3%D0%B5%D1%80%D0%BE%D0%B8-%D0%B2-%D1%80%D0%B0%D0%B7%D0%BA%D0%B0%D0%B7%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0.html</link>
        <guid isPermaLink="true">/bookreviews/2020/12/01/11-34-%D0%BE%D1%81%D0%BE%D0%B1%D0%B5%D0%BD%D0%B8%D1%8F%D1%82-%D1%81%D0%B2%D1%8F%D1%82-%D0%B8-%D0%BF%D1%80%D0%B8%D1%87%D1%83%D0%B4%D0%BB%D0%B8%D0%B2%D0%B8%D1%82%D0%B5-%D0%B3%D0%B5%D1%80%D0%BE%D0%B8-%D0%B2-%D1%80%D0%B0%D0%B7%D0%BA%D0%B0%D0%B7%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0.html</guid>
        
        <category>Цветелина Георгиева</category>
        
        <category>да се наричаш Сахара</category>
        
        <category>може ли да ме полюлееш</category>
        
        <category>Жанет 45</category>
        
        <category>разкази</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>&quot;Неспокойните&quot; на Лин Улман - за отчаяния копнеж и самотата между прочути родители</title>
        <description>&lt;blockquote&gt;
  &lt;p&gt;&lt;em&gt;За да пишеш за реални личности като родители, деца, гаджета, приятели, врагове, чичовци, братя или
случайно преминаващи хора, трябва да ги направиш фиктивни. Мисля, че само така можеш да им вдъхнеш живот. Да помниш, означава да се оглеждаш отново и отново, всеки път с лека изненада.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;И двамата са изиграли важна роля в живота на момичето, но мисля, че и то е изиграло важна роля в техния, но не и в съвместния им живот. Никога не бяха тримата.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;Винаги сме били по-добри в сбогуването, отколкото в срещите.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Трудно четох тази книга - не защото не е добра (напротив, тъкмо обратното), не заради нейната фрагментарност или начина, по който мисълта криволичи, отскача и отново и отново се завръща към същото място, сякаш в репететивен транс, а защото през цялото време - справедливо или не - усещах в начина, по който е написан този текст, една дълбока травматичност. Личностната травма на момиче, родено от кратката любовна връзка между великия шведски режисьор Ингмар Бергман и голямата норвежка актриса Лив Улман и израснало между (егоистичните самоти на) двамата известни творци. (Бергман и Улман имат над 20 години разлика, а Лив е още почти момиче, когато ражда последното му от общо девет деца от различни съпруги.)&lt;/p&gt;

&lt;p&gt;==&lt;/p&gt;

&lt;p&gt;“Неспокойните” на Лин Улман обаче е далеч от стандартната биография или автобиография. Книгата не проследява толкова фактите от живота на тримата в тяхната хронология, колкото детайли и впечатления от едно несъстояло се семейство преди всичко в моментите му на слабост и несигурност, вкл. от времето на склеротичната старост и смъртта на бащата. Между раждането на Лин и първите й години в любимата къща на Бергман на остров Форьо, от една страна, и последните години преди кончината на режисьора там, от друга, разказ за плътта на зрелия и творчески живот на героите като че ли почти липсва; наративът е дунапренен, откъслечен, съставен много повече от импресии и пейзажи, от подобни на дневникови записки, от битови описания и признания за проблемното подрастване, от сънища и буксуващи разговори с един старец-баща вече в деменция. Те сякаш премълчават повече, отколкото казват.&lt;/p&gt;

&lt;p&gt;==&lt;/p&gt;

&lt;p&gt;За особеността на прочита допринася и хладната отстраненост на Лин Улман - тон, за който остава неясно дали е израз на нейния (скандинавски) нрав или съзнателно възприета разказваческа позиция, която й се е сторила необходима. В продължение на текста тя например често сменя лицето, в което разказва, от първо на трето, говорейки за себе си като за “момичето” (момиче, което не иска да бъде дете и бърза да порасне), а за родителите си като за “майката” и “бащата”, досущ като в безлична приказка. В тази приказка родителите почти митично са се събрали - сродни души, които завинаги ще останат свързани, най-малкото чрез изкуството - но които остават отделени един от друг в ежедневието и в наратива, където всеки има своето време и място. “Аз бях нейно дете и негово дете, но не и тяхно дете, никога не бяхме тримата”, пише Лин Улман.&lt;/p&gt;

&lt;p&gt;==&lt;/p&gt;

&lt;p&gt;Естествено, трябва да си даваме сметка, че Лин Улман е това, което се нарича ненадежден разказвач - тя е твърде много замесена в тази история. История за трудността да живее с онзи глас, който й нашепва: “Това ти е от него, това ти е от нея” (оставеното в личността й от родителите), за да е обективна. Замислен като проект между нея и баща й, по който те работят в последните му години, правейки записи с диктофон, романът е много повече от техните стенограми: той е медитативна проза, фикция, мемоар и т.н.&lt;/p&gt;

&lt;p&gt;==&lt;/p&gt;

&lt;p&gt;Един от най-присъстващите “герои” в него се оказва мястото, в което Бергман се влюбва и на което построява къща, за да прекара огромна част от живота си, чак до смъртта, там. Лин посвещава много страници на къщата, на пейзажа вън и стаите и мебелите вътре, на жените, които са обгрижвали мястото, на своето и на баща си движение из него, на неговите правила и навици по отношение на този дом, който въпреки посещенията на многото му деца от много бракове, остава по дух единствено и изключително негов, несподелен.&lt;/p&gt;

&lt;p&gt;==&lt;/p&gt;

&lt;p&gt;Както вече споменах, в текста особено място заемат разговорите между Лин и баща й, когато той вече трудно проследява и догонва мисълта си, когато не намира думите и непрекъснато забравя. Разговори с баща, който при това винаги е казвал: “Проблемът е, че разликата в годините ни е твърде голяма. Просто нямаме кой знае какво да си кажем.” (“Всеки път щом си казвахме довиждане, бях убедена, че е за последен път”, пише Лин). Тази почти мъчителна за четене размяна на реплики е нетипично свидетелство за твореца в неговата домашна среда и в най-уязвимото му, почти “не за чужди очи” състояние. Бергман-творецът като че ли почти изцяло липсва в тази книга, тази негова роля е далечен фон, на който виждаме един точен и стриктен до обсесивност мъж, подчинен на създадени от него правила, параноичен и хипохондричен, понякога студен и груб, способен да нарече дъщеря си “проклета вещица”, но и да те накара да се чувстваш единствен в обсега на харизмата си. Режисьорът, снимал толкова филми, в които смъртта присъства, тук е крехък мъж, който се страхува и смущава пред нея.&lt;/p&gt;

&lt;p&gt;==&lt;/p&gt;

&lt;p&gt;От другата страна са годините с Лив Улман в Осло и Америка, години, в които момичето Лин копнее до болка за непрекъснато отсъстващата си майка, прогонва бавачка след бавачка с поведението си, потъва в несигурността за външния си вид и връзките си. Майката е като че ли по-рядко появяващ се, но по-силен образ - обсебено от нея, момичето същевременно завижда на красотата й, прави й напук, говори с неприязън за капризите и любовниците й. Въпреки феминизма на майка си, Лин е склонна като че ли да вини повече нея, отколкото баща си в упражняването на творческата им същност - вероятно именно защото живее повече с майка си и има по-голяма нужда от нея. И въпреки това тя признава трудността да правиш кариера през 70-те, да си родил без брак в едно общество с още силни предразъдъци, да си самотна майка, която не може да бъде домакиня: “Децата само пречеха на работата, така мислеха и бащата, и майките на децата, майките обаче поемаха отговорността”). Или това: “Често наричат майката музата на бащата. Бащата не го наричат музата на майката. Той е бил мъж, тя момиче, той е бил по-възрастен, тя млада, той търсил, тя била намерена, той видял, тя била видяна.”&lt;/p&gt;

&lt;p&gt;==&lt;/p&gt;

&lt;p&gt;През цялото време имах чувството, че самата Лин е родител на своите родители-деца, които отчаяно имат нужда да бъдат обичани, приемани, разбирани и да не бъдат изоставени. Тяхната непригодност да се справят с бита, ежедневието, домашните задачи е отчайваща. Лин пише за тях: “Никой от тях не умееше да глади, да чисти, не знаеха как да се грижат за едно дете, не говоря за обич, обичаха ме, имам предвид работата, която следва, когато създаваш дом и семейство. (…) Искаха свобода. Искаха да бъдат деца. Говореха за свобода и изкуство, но бързаха да се върнат към сигурността веднага щом непознатото им идваше в повече.” Но също като деца, които трябва да бъдат обгрижвани, те са и егоистични, нуждаят се от своето време и спокойствие, от тишина, от това да бъдат оставени на мира, за да работят, от своите любовници. Деца, които си играят на големи и съставят правила за игрите си напълно сериозно.&lt;/p&gt;

&lt;p&gt;==&lt;/p&gt;

&lt;p&gt;“Неспокойните” е книга за отчаяна любов и липса на любов, за огромния копнеж по родителя и дисциплината да живееш без него или поне без пълната му отдаденост, без увереността в неговата абсолютна обич, на която си само един от всички възможни обекти, които животът не един творец предоставя. (“Чуди се дали майката има собствена хубост, собствено лице, които да са само за момичето. Как изглежда майка ми, когато ме гледа, без никой да вижда, че го прави.”) Но въпреки, че книгата е много лична и интимна, тя не удовлетворява по стандартен начин любопитството на ония, които просто искат по “жълт” начин да надникнат в будоара и тайните на звездите.  В “Неспокойните” Лин Улман е изплъзващ се контур, автобиографичен повей който минава през несигурното присъствие на собствените си родители. Истинско звучи единствено прозрението, че “Все повече моята лична история се превръща в историята на цялото ми семейство”.&lt;/p&gt;
</description>
        <pubDate>Fri, 27 Nov 2020 00:00:00 +0000</pubDate>
        <link>/bookreviews/2020/11/27/11-13-%D0%BD%D0%B5%D1%81%D0%BF%D0%BE%D0%BA%D0%BE%D0%B9%D0%BD%D0%B8%D1%82%D0%B5-%D0%BD%D0%B0-%D0%BB%D0%B8%D0%BD-%D1%83%D0%BB%D0%BC%D0%B0%D0%BD-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%B5%D1%86%D0%B0-%D0%B8-%D0%B4%D0%B5%D1%86%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BD%D1%8F%D0%BC%D0%B0%D1%82-%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%B4%D0%B0-%D0%BF%D0%BE%D1%80%D0%B0%D1%81%D0%BD%D0%B0%D1%82.html</link>
        <guid isPermaLink="true">/bookreviews/2020/11/27/11-13-%D0%BD%D0%B5%D1%81%D0%BF%D0%BE%D0%BA%D0%BE%D0%B9%D0%BD%D0%B8%D1%82%D0%B5-%D0%BD%D0%B0-%D0%BB%D0%B8%D0%BD-%D1%83%D0%BB%D0%BC%D0%B0%D0%BD-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%B5%D1%86%D0%B0-%D0%B8-%D0%B4%D0%B5%D1%86%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BD%D1%8F%D0%BC%D0%B0%D1%82-%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%B4%D0%B0-%D0%BF%D0%BE%D1%80%D0%B0%D1%81%D0%BD%D0%B0%D1%82.html</guid>
        
        <category>Лин Улман</category>
        
        <category>Колибри</category>
        
        <category>роман</category>
        
        <category>мемоар</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Габриела Манова: Тъгата не е линеен процес, времето лекува временно</title>
        <description>&lt;p&gt;&lt;strong&gt;Лауреат си на конкурса за поезия “Веселин Ханчев” за 2019 г., а дебютната ти книга “Навици” (Жанет 45, 2020) е естествено следствие. Ти си едва на 25 - с каква давност са събраните тук стихотворения, нови ли са или има и отдавна писани? Какво е твоето усещане за онова, което ги свързва в този сборник?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Често казвам, че двайсетте години на човек са най-динамичното време, времето, в което се променяш най-бързо и най-осезаемо. Всъщност няма как да знам дали съм права, но така го чувствам сега. Ако има нещо, което свързва текстовете в книгата, това са може би двайсетте и всичко, което им принадлежи: търсенето на човека, който си, тревогата за бъдещето, носталгията по неща, които всъщност са се случили съвсем наскоро, въпросите, чиито отговори, започвам да си давам сметка, може би никога няма да открия.&lt;/p&gt;

&lt;p&gt;==&lt;/p&gt;

&lt;p&gt;Имах известни колебания дали изобщо да включа няколко от първите си стихотворения. И защото много от нещата, писани по-отдавна, вече не ми се струваха важни, и поради някаква естествена неприязън към първите опити. Както казва мой близък човек обаче – къде да влязат първите ти стихотворения, ако не в първата ти книга? Постарала съм се да не пренебрегвам момичето от тогава, защото без него нямаше да го има момичето днес.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В стихотворенията ти присъства една преждевременна мъдрост и чувствителност за смисъла на времето. Казваш, че нищо не е отвъд времето, но същевременно, че няма време и следователно то не лекува - кое ти се струва по-валидно в крайна сметка или и двете твърдения са еднакво верни?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ще ми се „нищо не е отвъд времето“ да е застраховка, че нещата, от които ни е боляло, в един момент няма да имат сила над нас. Но според мен тъгата не е линеен процес – тоест няма график, който да гарантира, че днес болката е най-силна, но от утре единствено ще намалява. Преди няколко години загубих близък човек и все още има дни, в които се чувствам, все едно се е случило току-що. Малко е особено да кажеш: „Днес съм тъжна, защото мой близък почина преди пет години“. Но усещането е точно това. Просто времето лекува временно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Нарекла си цялата стихосбирка на името на стихотворението “Навици”. Може ли и поезията да бъде вреден навик? Или по-скоро е самотерапия - казваш някъде, че думите са мрежа, с която сама се издърпваш от дъното?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Поезията е трагикомичен навик – особено когато много искаш да напишеш нещо, едва ли не го чуваш в главата си, но то така и не излиза както ти се иска. Със сигурност обаче помага и в този смисъл би могла да е форма на терапия, а ако се научиш да иронизираш собственото си безсилие пред думите, действа дори катарзисно. С писането изобщо, мисля, не само с поезията, човек преработва емоциите и прощава – макар и невинаги. Понякога с това, което си написал, заявяваш, че не прощаваш. Което също действа терапевтично, поне при мен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;По какъв начин ни състарява любовта?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Мисля си, че в любовта следваш един сценарий, който, ако имаш късмет, е този, който винаги си искал за себе си, но дори в тези случаи все губиш нещо за сметка на това, което получаваш. Може би пътищата, по които не поемаме, и животите, които не изживяваме, са онова, което се трупа и ни състарява. Състарява и пътят, който трябва да изминеш, докато осъзнаеш какво наистина ти е нужно, за да си щастлив. Иначе съм чувала, че любовта подмладява – така че не е изключено твърдението ми да е проява на някакъв неизбежен младежки драматизъм.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Д, на тази възраст миналото, към което можеш да се завръщаш (и което по думите ти ни “изцежда”), е далеч по-малко от бъдещето пред теб. И все пак на едно място ти се боиш, че това бъдеще “ще загине в планиране”, че ще има “чертежи за живота, който не следвам”? Обясни ми този страх.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Този страх е породен от навика ми непрекъснато да планирам и прогнозирам. Това е един вид защитен механизъм и често помага: прави ме подготвена, организирана, предпазва ме. Само че цената понякога е висока: отнема се вълнението от непознатото, отнема се непринудената радост. Повечето неща така или иначе са извън наш контрол, така че се опитвам да открия покоя в онова, което не мога да предвидя – засега с променлив успех.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво за теб е провал? Още повече такъв, за който на едно място пишеш, че носи мир.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;За мен провалът обикновено е да не отговоря на собствените си очаквания – каква трябва да съм, какво трябва да се случва, как трябва да се случва. Въобще думата „трябва“ повелява разочарование. Но провалът може да се тълкува и като отваряне на пространство. Да се провалиш понякога наистина носи мир – особено ако мислиш, че няма нищо по-страшно. Защото когато най-после се случи, когато най-сетне нещо(то) се обърка, си свободен. Страхът е сбъднат, което значи, че онова, което остава, е всичко друго, но не и страх.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Би ли направила рекламация на света от днес, затворен зад своята маска и социална дистанция? На кого и защо би го върнала? Или в крайна сметка, както пишеш, почти като мантра, “нещата са такива, каквито са, и всичко е наред”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ако говорим за маските и дистанцията с оглед на пандемията – рекламацията следва да е пред самите нас. Ние сме отговорни за случващото се, то не е дошло свише, никой не ни наказва. А метафоричната маска, влизането в роля, създаването на образ за пред другите, който понякога не отразява съвсем това, което всъщност сме… мисля, че е неизбежно. То щеше да е неизбежно и без изкушението на социалните мрежи, да речем. Силно подкрепям искреността – и в поведението, и в писането, доколкото ни стигат силите и желанието за това.&lt;/p&gt;

&lt;p&gt;==&lt;/p&gt;

&lt;p&gt;Имам доста изострено чувство за несправедливост и често роптая срещу неща, които не смятам за правилни, но се опитвам да оглеждам нещата от различни ъгли, да не съдя. В мен постоянно се борят две настроения – помиряване със света такъв, какъвто е, и бунт, задето би могъл да е друг. Но борбата е изморителна, така че дилемата остава неразрешена.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;И все пак сигурна ли си, че няма нищо ново под слънцето?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Имам чувството, че всичко, което ни се случва, вече се е случвало на някого. За мен това е голямата утеха – че някъде там някой си е задавал същите въпроси, минавал е през същите перипетии, преживявал е същите загуби, радвал се е на същите неща. Това дава кураж. Наистина ще се окаже, че всичко ново е просто преоткриване на старото.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Очарова ме признанието ти, в което има мъдрост, че болката не е неповторима, че “другите са страдали – и даже по-добре, по-талантливо”. Нужен ли е наистина талант, за да се изживява смислено страданието? И търсиш ли го в известен смисъл (“Аз търся на какво да се порежа, само да видя как раната заздравява”)?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Боя се, че не знам дали има как да изживеем страданието смислено. Обикновено докато страдаме, сме уязвими, гневни и егоцентрични, от нас излиза най-лошото. Така че мисля, че не талантът, а времето, перспективата, придават смисъл на страданието. Но човекът си е човек, и когато прочета нещо умно за ситуация, в която самата аз съм се оказвала, винаги изпитвам смесица от възхищение и желание да бях открила аз тези думи, да бях успяла аз да изкажа болката по този начин – и то докато я изпитвам.&lt;/p&gt;

&lt;p&gt;==&lt;/p&gt;

&lt;p&gt;Надявам се да не търся страданието съзнателно, но има ситуации, в които вървя срещу себе си дотолкова, че се чудя дали просто не се опитвам да се нараня. Болката също може да се превърне в навик, страданието понякога действа пристрастяващо.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Едно от стихотворенията ти е адресирано към самата теб отпреди десет години. Имаш ли идея какво би написала след още десет на сегашната теб?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вероятно ще е нещо от порядъка на „Нищо няма да избяга. Нищо не е под контрол. Намери смешната страна на живота. И се научи да казваш не“.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Едно от моите собствени открития е колко скъпа ми е ежедневната рутина всъщност, повторимостта на обикновените дни. Открих нещо подобно в думите ти, че “моето спасение са делникът, вълнението от простите неща”. Същото ли е?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, и за мен са ценни тъкмо тези неща. Имам нужда от разнообразие, от движение, но рутината също ми е важна, защото ми носи спокойствие. А и е изморително постоянно да очакваш нещо да се случи. Няма как всичко да е велико и няма как всички да сме велики. Мисля, че е важно човек да се сдобри със собствената си обикновеност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кои са историите, които не са “годни за представление”? За какво не би могла или искала или нямаш нужда да пишеш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В контекста на стихотворението тези думи са по-скоро напомняне да озаптя вродената си склонност да споделям всичко на всички. Иначе на теория няма нещо, за което не искам да пиша, стига да ми се е случило. Ленард Коен има една мисъл, перифразирам: „Нямам кой знае какво въображение, затова винаги съм се смятал за нещо като репортер, който предава от мястото на събитието с колкото се може по-голяма точност“. Та и аз така – не бих могла да пиша за нищо друго, освен за собствените си преживелици.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вярваш ли наистина, че човек е неспособен на промяна?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Със сигурност човек може да се променя, просто не мисля, че може да се променя фундаментално. Едно от полезните неща на дългогодишното водене на блог е, че мога да се върна няколко години назад и да видя какво е било на дневен ред в живота ми тогава. Ами оказва се, че почти същото, както и сега. Продължавам да си задавам същите въпроси, да се притеснявам за същите неща, да намирам смисъл в това, което ми се е струвало смислено и на 15. Не смятам, че това е непременно лошо – променила съм някои неща в себе си, разбира се, но отвътре съм си все аз, каквато съм била и тогава.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Принадлежиш ли на някакъв кръг от други млади поети или се усещаш като самостоятелен, самотен глас? Иван Ланджев е твоят редактор. Кого четеш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Чудесно е, когато хората се събират около обща идея – и изобщо когато нещо ги свързва. Имам приятели, с които мога да общувам свободно и искрено за литература, с които мога да се въодушевявам и да споря – това е ценно за мен. Боя се обаче, че създаването на кръгове или „затварянето“ на групи хора крие риск отношенията да станат неискрени, а критиката, която намирам за особено важна, да се стопи от съображения, които невинаги са в полза на авторите. Според мен е важно разговорът да не се капсулира, а да остава отворен.&lt;/p&gt;

&lt;p&gt;==&lt;/p&gt;

&lt;p&gt;Иначе чета всичко, но трудно истински харесвам книга. Обичам скандинавска и американска литература. Любимият ми писател е Селинджър. А сега чета едни импровизации между поезия и проза на Уилям Карлос Уилямс.&lt;/p&gt;
</description>
        <pubDate>Tue, 24 Nov 2020 00:00:00 +0000</pubDate>
        <link>/interviews/2020/11/24/13-59-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BC%D0%B0%D0%BD%D0%BE%D0%B2%D0%B0-%D1%82%D1%8A%D0%B3%D0%B0%D1%82%D0%B0-%D0%BD%D0%B5-%D0%B5-%D0%BB%D0%B8%D0%BD%D0%B5%D0%B5%D0%BD-%D0%BF%D1%80%D0%BE%D1%86%D0%B5%D1%81-%D0%B2%D1%80%D0%B5%D0%BC%D0%B5%D1%82%D0%BE-%D0%BB%D0%B5%D0%BA%D1%83%D0%B2%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE.html</link>
        <guid isPermaLink="true">/interviews/2020/11/24/13-59-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BC%D0%B0%D0%BD%D0%BE%D0%B2%D0%B0-%D1%82%D1%8A%D0%B3%D0%B0%D1%82%D0%B0-%D0%BD%D0%B5-%D0%B5-%D0%BB%D0%B8%D0%BD%D0%B5%D0%B5%D0%BD-%D0%BF%D1%80%D0%BE%D1%86%D0%B5%D1%81-%D0%B2%D1%80%D0%B5%D0%BC%D0%B5%D1%82%D0%BE-%D0%BB%D0%B5%D0%BA%D1%83%D0%B2%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE.html</guid>
        
        <category>Габриела Манова</category>
        
        <category>поезия</category>
        
        <category>Жанет 45</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Три етажа&quot; - трите нива на психиката по Фройд в един роман за тъмната страна на семействата</title>
        <description>&lt;p&gt;&lt;em&gt;Eшкол Нево ще е гост на Софийския международен литературен фестивал и срещата с него ще бъде на 11 декември, петък, от 18,30 до 19,30 ч.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Чудесният роман “Три етажа” на изключително популярния в страната си и по света израелски писател Ешкол Нево е за жалост единственият му издаден у нас засега (Колибри, 2020), но дава ясна заявка за качеството на неговото донякъде класическо и дълбоко психологическо писане.&lt;/p&gt;

&lt;p&gt;==&lt;/p&gt;

&lt;p&gt;“Три етажа” се състои от три отделни, фино свързани истории, чиито разказвачи в буквален и преносен смисъл заемат трите етажа на една и съща сграда, като писателят сам разкрива централната метафора и конструктивен принцип на романа: &lt;strong&gt;теорията на Фройд за трите етажа на човешката психика&lt;/strong&gt; - то, аз и свръхаз (или ид, его и свръхего). Интересен и плодотворен подход, макар че историите на Нево са сами по себе си достатъчно богати и психологически нюансирани, за да няма непременена нужда от подобно изясняване.&lt;/p&gt;

&lt;p&gt;==&lt;/p&gt;

&lt;p&gt;Характерът на трите истории, разказвани от първо лице, наподобява &lt;strong&gt;изповедта върху диванчето на терапевта&lt;/strong&gt;, като в този случай неговата роля заемат фигурите на приятел писател, най-близка приятелка и починал съпруг - герои, които не сме срещнали, но които биват донякъде обрисувани през обръщенията на протагонистите към тях (съответно в директен разговор, писмо и записи на телефонен секретар). Тези герои нямат нито свои реплики, нито възможност за директна морална присъда над чутото - те достигат до нас единствено през предположенията на самите протагонисти в техните обръщения към тях. Ето защо усещането през цялото време е, че срещу говорещите е застанал самият читател, от когото се изисква да изслуша и разбере всяка изповед. Изповед, която е силно субективна, т.е. произлиза от &lt;strong&gt;ненадежден разказвач, зает със своята рационализация, оправдания, обяснения или самозаблуди&lt;/strong&gt;. Изговарянето на проблемите е основна психотерапевтична концепция, тя е и разтоварване, и възможност за себеосъзнаване - нещо, от което героите и от трите етажа имат нужда.&lt;/p&gt;

&lt;p&gt;==&lt;/p&gt;

&lt;p&gt;На първия етаж заварваме Арнон, обсебен от съмненията, че възрастния съсед, на чиито грижи семейството му често поверява дъщеря си, е посегнал на момичето. На втория се срещаме с Хани, майка, наричана “вдовица” заради непрекъснатите отсъствия на съпруга си и изгубила себе си в родителството над двете си деца, чиито преследван от закона девер изведнъж търси убежище при нея. На третия заварваме истинска вдовица - съдийката Девора, загубила наскоро мъжа си и отчуждена от години от блудния си син, която търси основания да продължи по нов начин живота си.&lt;/p&gt;

&lt;p&gt;==&lt;/p&gt;

&lt;p&gt;И на трите етажа Нево отправя &lt;strong&gt;предизвикателство по темата за децата и родителството&lt;/strong&gt; - тема почти със статут на табу и от изключителна важност за израелското общество, в което раждането на деца се поощрява на най-високо ниво. На етажа на “ид”-а бащата е воден от базови инстинкти, предчувствия, нагони и емоции в опита да защити дъщеря си от онова, което в съзнанието му се е случило с детето му. В този процес той сам попада под влиянието на първичното либидо и извършва простъпка със същата морална тежест. Цялото му поведение може да се обясни с нуждата на “ид”-а потребностите му да бъдат задоволявани незабавно, но Нево оставя вратичка и за политическа трактовка - героят е участвал във военни действия, той е типичният агресивно-първосигнален израелец, свикнал да подозира всички, да реагира светкавично, да следва инстинкта си за самозащита в едно общество, свикнало с терористични актове, нападения и войни.&lt;/p&gt;

&lt;p&gt;==&lt;/p&gt;

&lt;p&gt;На етажа на “егото” Хани е жена, отдала се на грижите за децата си почти изцяло сама, неспособна да се свърже с другите майки, чувстваща себе си жертва на свещеното иначе майчинство, което я е отделило и от професията, и от света, и от себе си. В появилия се изненадващо на вратата й девер, за чието прикриване подлага сама себе си и децата си на риск, тя обаче открива възможна бащина фигура за тях. Хани като че ли е загубила връзката си с реалността (за която отговаря именно егото) - тя например вижда и си говори със сови, и затова остава неясно дали онова, което се случва в романа, е реалност или всъщност нещо въображаемо.&lt;/p&gt;

&lt;p&gt;==&lt;/p&gt;

&lt;p&gt;На третия етаж на “свръхегото” пенсионираната съдийка и покойният й съпруг от своята високоморална позиция (типична за тази част на психиката) са подложили блудния си син на истински процес и го съдят от позиция, която се разминава от тази на обикновения любящ и всеопрощаващ родител. Съдийката никога не се е чувствала искана и способна майка, предала е отглеждането на проблемния си син на детегледачка, и в крайна сметка изправена пред избора между сина си и съпруга си, прави неочакваният и нетипичен избор.&lt;/p&gt;

&lt;p&gt;==&lt;/p&gt;

&lt;p&gt;Ешкол Нево пише за проблемите отвъд идеализираното в обществото родителство. И на трите етажа има преминаване на граница, постъпване отвъд рутинното, излизане на зоната на комфорт. &lt;strong&gt;Писателят се спуска в най-проблемния и труден човешки опит и ни поставя пред дилеми&lt;/strong&gt;: например зло дете, превърнало се в престъпник без покаяние, ли е синът на съдийката или е чувствителна душа, жертва на родителското възпитание, на липсата на доверие и обич. Отговор като че ли няма. Всъщност най-хубавото в тази книга е, че &lt;strong&gt;авторът ни оставя в морална неяснота&lt;/strong&gt; - дали героите са прави и логични в действията си или са перфидни егоисти, следващи свой дневен ред, дали заслужават наказание или милост и разбиране. Самият Нево в интервю споделя, че е изпитвал неприязън към тях, докато ги е писал, но и дълбоко човешко разбиране.&lt;/p&gt;

&lt;p&gt;==&lt;/p&gt;

&lt;p&gt;Първите два разказа, или етажи, Нево оставя без разрешение - едва на третия постигаме някаква яснота накъде е поела и как ще завърши тяхната история. Разказът на съдийката е единственият, в който героинята успява да постигне някакъв изход, възможност за рестарт - тя е и единствената, която напуска сградата, за да заживее нов живот, намерила смисъл в неочакван активизъм и постигнала отдавна отлагано помирение.&lt;/p&gt;

&lt;p&gt;==&lt;/p&gt;

&lt;p&gt;В “Три етажа” Нево създава &lt;strong&gt;три отличаващи се, силни и искрени монолога&lt;/strong&gt;, които следват нуждата на ид-а от удовлетворяване на импулсите, нуждата на свръхего-то от себепознание и морална яснота и нуждата на его-то от балансиране на реалността между двете. Това е портрет не само на хора, изпаднали в критичен момент от съществуването си, разкъсвани от вини, терзания и желания, но и портрет на цяло едно общество, в което дори свещените институции като брака и родителството имат тъмна страна и в което силата на общността може да се подложи на съмнение.&lt;/p&gt;

&lt;p&gt;==&lt;/p&gt;

&lt;p&gt;В заключение, един от най-важните акценти е, че &lt;strong&gt;обговарянето и разказването са централни за човешкото преживяване и психологическо себепознание&lt;/strong&gt;. Нево измества фокуса във Фройдовата теория и пише:&lt;/p&gt;

&lt;blockquote&gt;
  &lt;p&gt;&lt;em&gt;“Трите етажа на психиката изобщо не съществуват вътре в нас! В никакъв случай! Те съществуват във въздуха между нас и другите, в пространството между нашата уста и ушите, на които разказваме историята си. И ако няма кой да ни слуша – няма история.”&lt;/em&gt;&lt;/p&gt;
&lt;/blockquote&gt;
</description>
        <pubDate>Thu, 19 Nov 2020 00:00:00 +0000</pubDate>
        <link>/bookreviews/2020/11/19/12-55-%D1%82%D1%80%D0%B8-%D0%B5%D1%82%D0%B0%D0%B6%D0%B0-%D0%BD%D0%B0-%D0%B5%D1%88%D0%BA%D0%BE%D0%BB-%D0%BD%D0%B5%D0%B2%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BA%D1%8A%D0%BC-%D1%80%D0%BE%D0%B4%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B0-%D0%BB%D0%B0-%D1%84%D1%80%D0%BE%D0%B9%D0%B4.html</link>
        <guid isPermaLink="true">/bookreviews/2020/11/19/12-55-%D1%82%D1%80%D0%B8-%D0%B5%D1%82%D0%B0%D0%B6%D0%B0-%D0%BD%D0%B0-%D0%B5%D1%88%D0%BA%D0%BE%D0%BB-%D0%BD%D0%B5%D0%B2%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BA%D1%8A%D0%BC-%D1%80%D0%BE%D0%B4%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B0-%D0%BB%D0%B0-%D1%84%D1%80%D0%BE%D0%B9%D0%B4.html</guid>
        
        <category>Ешкол Нево</category>
        
        <category>рецензия</category>
        
        <category>Колибри</category>
        
        <category>роман</category>
        
        <category>Три етажа</category>
        
        
        <category>bookreviews</category>
        
      </item>
    
      <item>
        <title>Иван Станков за безкрайната неповторимост на малкия живот в голямата литература</title>
        <description>&lt;p&gt;Това интервю трябваше да бъде преди всичко разходка по новата книга на Иван Станков “Вечерна сватба” (&lt;a href=&quot;https://literaturnirazgovori.com/newbooks/2020/10/23/09-55-%D0%B4%D0%B5%D0%B2%D0%B5%D1%82-%D0%BB%D1%8E%D0%B1%D0%BE%D0%B2%D0%BD%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%BE%D1%82-%D1%81%D1%82%D0%B0%D1%80%D0%B8%D1%82%D0%B5-%D1%85%D1%80%D0%BE%D0%BD%D0%B8%D0%BA%D0%B8-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D0%B2-%D0%BD%D0%BE%D0%B2%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D0%B8%D0%B2%D0%B0%D0%BD-%D1%81%D1%82%D0%B0%D0%BD%D0%BA%D0%BE%D0%B2.html&quot;&gt;виж тук за нея&lt;/a&gt;) - девет разказа за любовта, ситуирани във времето между двете световни войни в Русе, но се превърна в един екзистенциален разговор по важните житейски теми, в своеобразна писателска изповед, която съвсем не претендира за мъдрост. Разговор с автор, убеден, че и в най-незначителния човек, онзи от правостоящите в киносалона на историята, има нещо неповторимо и безкрайно, че любовта и смъртта са в двата края на човешкия спектър, където се приютява литературата в опита си сама да утеши, че несигурният финал отразява неяснотата на човешкото настояще и е проява на милост към читателя. Прочетете цялото интервю:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Деветте разказа от “Вечерна сватба” ни връщат в годините между двете войни, но за да ни разкажат едни всъщност вечни истории, в които конкретното време е само декор. И все пак какво има в този конкретен декор, което го няма в нашето време и което ви привлече да го изберете?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В подготовката си за „Вечерна сватба“ тръгнах назад, за да напусна собственото си време. Надеждата ми беше, че там ще заваря някакъв друг свят, от който ще си открадна десетина благородни разбойнически любовни истории и ще се върна набързо обратно, за да ги преразкажа със свои думички. Правено е в литературата много пъти, включително и в българската. Ако съм писател, си казвах, трябва да стане. Ако ли не, значи не съм писател, а разказвач на небивалици само от собствения ми живот.&lt;/p&gt;

&lt;p&gt;==&lt;/p&gt;

&lt;p&gt;Познавах междувоенния период като литературен и донякъде историко-политически. Литературният поглед ми бе създал особен възторг към онова време поради високата концентрация на големи писателски имена. Това бе възторг с вкус на носталгия по нещо неживяно. При слизането обаче в тогавашния всекидневен живот през старите вестници – при хляба, при виното, при дрехите, при данъците, при павирането на улиците, при водоснабдяването, при рекламите за шапки, дърва за огрев и нови филми по кината, при убийствата и самоубийствата, – изчезна усещането ми за „другост“.&lt;/p&gt;

&lt;p&gt;==&lt;/p&gt;

&lt;p&gt;Живях там почти две години, всеки ден. Събития, тогава предстоящи (например Олимпиадата в Берлин през 1936 г.), за мен бяха отдавна минали и все пак посрещнах олимпийския огън на гръцката и го изпратих до сръбската граница заедно с всички тогавашни българи. Ужасих се от смъртната присъдата на Кимон Георгиев, после чаках напрегнато помилването му от Особата. Четях речите на Бенито Мусолини и новините от войната в Абисиния. Следях дори цената на борсите на житото и на гроздето, чаках филмите с Чарли Чаплин в „Свети Георги“, киното с най-добрата озвучителна апаратура в цяла България. В ресторант „Тихият кът“ на високия бряг на Дунава си поръчвах и аз по една бира, докато слушам тогавашния оркестър, който свиреше „и джазова музика“. Така двата свята ми се сляха. И там, в миналото, вече нямаше нищо декоративно. Всичко ми беше станало „сегашно“. Като се замисля (навярно е от годините), всичко старо ми се вижда все по-живо и всичко ново – все по-декоративно. Но повечето неща – хората, животът им, вещите им дори – се повтарят.&lt;/p&gt;

&lt;p&gt;==&lt;/p&gt;

&lt;p&gt;Не можах да намеря благородните си разбойници с техните романтични любими. Но обикновени разбойници и убийци имаше. И самоубийци от любов имаше. И на едните, и на другите, трябваше да им измисля само живот (много по-лесно е, отколкото да им измисля смърт). И аз се опитах да ги уедря, да бъдат в някаква степен „легендаризирани“, без да се забелязва отдалеч. Трябваше да внимавам с мярата. Можеше всичко да излезе като букет цветя от крепонова хартия. Тогава ходенето ми „там“ щеше да бъде и излишно, и безсмислено. Не знам дали съм успял. Читателите ще кажат.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“В малкия живот няма нищо за разказване”, казва един от героите ви. За кой живот разказвате вие? И трудно ли е понякога ориентирането между малкото и голямото в живота ни?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Животът на всеки човек е малък. Не къс, а малък. Включително и на диктаторите, които са „правили“ голямата история. И в литературата е така. Няма нищо голямо в живота на Ханс Касторп от „Вълшебната планина“ на Томас Ман, нито в този на Грегор Замза на Кафка, нито на Патриарха от най-трудната книга на Маркес, нито на Леополд Блум, героя на Джойс.&lt;/p&gt;

&lt;p&gt;==&lt;/p&gt;

&lt;p&gt;Добрите книги винаги намират баланса на героите си между типичното и изключителното. Дори ако писателят гротескно превърне героя си в хлебарка. Да получиш нещо индивидуално, неповторимо и запомнящо се от смесването между реалност и измислица е най-трудното в писателския занаят. 
И в най-незначителния човек, онзи от правостоящите в киносалона на историята, има нещо неповторимо и безкрайно. Това би трябвало да е ясно на всички, поне от Гогол насам. Дали този невзрачен човечец ще стане на добра литература зависи само от писателската ръка, която държи лупата.&lt;/p&gt;

&lt;p&gt;==&lt;/p&gt;

&lt;p&gt;Иначе метафората „малък живот“ идва от едно от любимите ми стихотворения: „Далечно село – животът малък… / Цял ден гониш без път калта. / Камък до камък, камък до камък. / И най-накрая моят баща“. 
Предимствата на малкото, което оглежда (и отглежда!) в себе си голямото, е, че напреженията в него са по-големи. Малкото е по условие по-литературно. От голямата „Илиада“ много неща ще забравиш, но прощаването на Хектор с Андромаха не можеш. Мигар може да се сравни осеммилионната Богота, столицата на Колубмия, с Макондо и неговите няколкостотин жители?&lt;/p&gt;

&lt;p&gt;==&lt;/p&gt;

&lt;p&gt;Освен това ми се струва, че голямото винаги е умозрително построена молекула. А тя винаги се състои от малки атоми и от още по-малки елементарни частици. В своя свят човекът е фотон – елементарната частица на светлината. И като такава е невъобразимо сложен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В трилогията ви разказите и героите бяха свързани, тук като че ли единствено градът, Русчук, е спойката. Докато обаче стигнем до последния разказ - “Зимите на Мичето”. Имате особен начин да слагате край на историите си без да осигурявате на читателя си завършек. И все пак в последния разказ изведнъж ни давате нещо като послеслов, ключ-разрешение на повечето сюжети дотогава, отговаряте на въпроса “какво е станало” с много от героите. Обяснете ни къде и как обикновено слагате точката в една история, както и въпросното решение от “Зимите на Мичето”.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Смятам, че категоричният финал на един разказ или роман е малко унизителен за читателя и го оставя заключен в описаната отвътре килия, в която авторът го е зарязал и е избягал. Докато некатегоричният финал издава известна несигурност на самия писател, дори когато разказаната история е абсолютно окръглена. Но мигар извън литературата, в света, има някаква сигурност?! Всяко настояще, преди да стане минало, е несигурно. А финалът на разказа е читателско настояще. В него трябва да бъде оставен малко въздух, независимо от емоцията на завършека. Ако краят на героя е неизбежен, мъча се да спася поне читателя, който го преживява, към него да проявя милост. Затова предпочитам финалните смислови многоточия. Читателят да прави с тях каквото си поиска.&lt;/p&gt;

&lt;p&gt;==&lt;/p&gt;

&lt;p&gt;В предишните ми три книги разказите искаха да бъдат нещо по-голямо и аз трябваше през цялото време да ги озаптявам, защото чувствах, че мисълта ми по природа не е романова. Не исках разказите ми да образуват романи, а книгите ми - трилогии. Много е претенциозно. Литературата поначало е една красива лъжа, а романът е най-голямата. В него има предварително заявена чрез жанра готовност да се имитира реалността. Има големи майстори в тази посока, но аз не съм от тях.&lt;/p&gt;

&lt;p&gt;==&lt;/p&gt;

&lt;p&gt;Разказите от „Вечерна сватба“ останаха до самия край верни на жанра си. Но героят на последния разказ, цивилен разследващ полицай, който епизодично се появяваше в част от другите разкази, реши да събере всичките си „случаи“, да ги осмисли като много важна част от живота си и да натовари отново книгата с някакво жанрово тежнение, надхвърлящо разказа. Той съши безпардонно листите на отделните разкази с бял романов конец, така че и тази ми книга увисна в междужанровото пространство – място, което неимоверно ми харесва. Мнозина от българските писатели са пребивавали тук (Й. Йовков, Й. Радичков и Васил Попов са достатъчни като пример). Явно всяка еднозначност и категоричност ме прави боязлив. Че то светът след 1905 г. целият се люлее от относителност!&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишете, че единствено любовта е по-страшна от смъртта. И действително: много от героите ви, неспособни да осъществят любовта си, избират смъртта, сякаш това е единствената следваща възможна стъпка. Какво прави тази стъпка толкова непосредствена и близка? Отменя ли силата на една любов повелите на морала? И още: ако погледнете в себе си, от кое сте се страхували и от кое сте боледували повече през живота си - от смъртта или от любовта?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Публичното говорене за любов и за смърт е неискрено. Понякога – пошло. Колкото лесни да изглеждат за описание, за разказване, толкова трудни са любовта и смъртта за осмисляне, за сериозно дискутиране. И двете са извън територията на ума. Има чувство за любов и чувство за смърт. Това са двете крайни точки на емоционалния ни спектър. Затова са неописуеми. Ето защо човечеството е ненаситно в опитите си да ги опише, а остава все в подножието им.&lt;/p&gt;

&lt;p&gt;==&lt;/p&gt;

&lt;p&gt;Иначе човешкият фразеологичен речник е пълен с фигури от типа „всяка любов е една малка смърт“ и пр. Но това е отново литература. Иначе „в живота“ това са двете най-лични, най-тъмни и най-непонятни теми, които дори със самите себе си трудно подхващаме. Навярно литературата затова стои неизменно при двете, за да спасява четящия човек, да му внушава, че и двете са извън него, че са лесно разрешими. Да, когато са извън нас, изглеждат така. Иначе и двете са неморални. И са телесни, без да имат своя собствена плът. Като паразити са – превземат набързо чуждото тяло и то горкото спира да диша.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Много от героините ви са жени, които “спират погледите”. Клише ли е фаталността на явно красивата жена? Няма ли нещо плакатно в нея? Или виждате тази красота по друг начин?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;По принцип имате право. Обаче в тази книга те трябваше да бъдат такива, за да се легендаризират по-лесно, красотата им да бъде леко нереална, неземна. Но всъщност много рядко съм си позволявал да ги опиша с повече от един-два детайла, извън очите. В българската литература има ослепителни красавици (да припомня само Елена Петрашева, Фани Хорн и Ирина Морева).&lt;/p&gt;

&lt;p&gt;==&lt;/p&gt;

&lt;p&gt;Моите предпочитания обаче са на страната не на красивата, а на „хубавата“ жена. Хубава по Йовковски, дето уж не се разбира какво именно й е хубавото, но не ти остават никакви съмнения относно хубостта й. В края на разказа „Албена“ въобще не можете да кажете как изглежда героинята. Така е и с Женда, и с Рада, и с Пауна, нищо че гимназията постоянно ни наливаше в главите несвършващата идея за „красотата“ у писателя. А плакатността не се дължи на красотата. И грозотата би могла да бъде плакатна, ако е двуизмерна, ако няма художествен обем. Квазимодо обаче е точно толкова неплакатен, колкото Есмералда.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Детството има особено силно присъствие в прозата ви - пространство на какво е то? За един от героите си всъщност пишете “дали не беше си наумил да стане направо мъж, без да е бил дете” - възможен ли е подобен скок във възрастта, в опита, или нещо повече - подобно съжителство на две възрасти в човека?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Има национални литератури, например румънската, в които през последните трийсет години направиха цяла вътрешна литература от това. У нас Георги Господинов често посяга към детството, при това не просто като тема, а като идея. На едно място дори казва, че има детство и смърт и по средата нищо. 
Аз вярвам в друго, може би защото съм малко по-възрастен от него. Човекът цял живот остава дете. Той дори умира като дете, защото не престава да изживява детството си като настояще. Не като спомен, а като жива сегашност. И причините за това са обективни.&lt;/p&gt;

&lt;p&gt;==&lt;/p&gt;

&lt;p&gt;Съзнанието на стареца си е същото негово детско съзнание, черницата е същата, зеленото е същото, врабците са същите, миризмата на пролетната пръст е същата, бавните снежинки на първия сняг са същите. И над всичко това: очите, които гледат целия този свят – сегашно-някогашен, – са същите, неговите очи. Очите на стареца-дете.&lt;/p&gt;

&lt;p&gt;==&lt;/p&gt;

&lt;p&gt;А изкривените прешлени и скърцащите стави са някаква нелепица, която трябва да се приеме. И тогава черницата, врабците и снежинките просто няма как да не бъдат същите. Следователно и старецът си е същият, същото онова малко хлапе при тях. Човекът е дете завинаги и навсякъде носи със себе си детството като място за криене, подобно на охлюва и неговата черупка. То е по-голямо от нас самите. То е голямата наша надежда: „Оставете децата да дохождат при Мене и не им пречете, защото на такива е царството Божие“.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Съзнавам, че това е наивен въпрос, но ако трябваше да обясните на дете “усещането за връх и за пропаст едновременно”, какво щяхте да му кажете?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Щях да му кажа: няма как да ти го обясня, защото живееш все още само на върха. А когато пораснеш, няма да имаш нужда да ти го обяснявам, защото вече ще си го почувствал. Ако е в по-големите класове, щях да му кажа: човешкият живот е графична сума от множество едновременни синусоиди – синусоидите на сърцето, на белия дроб, на любовта, на завистта, на страха, на събитията и случките. А самият човек е онази тънка абсцисна ос, около която трептят всички тези синусоиди. Колкото по-малко са едновременните върхове и пропасти, толкова по-дълга е абсцисата. В някои случаи дължината й може да достигне дори сто години.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вярвате ли в близостта като в онова инстинктивно разпознаване (по тъгата) като при Васко и Виолета, които не са съвсем със всичкия си, или при Александър и Цвета, които си говорят чрез поезията? И - понеже плътта присъства в много от разказите - (безопасно) отделима ли е тя от близостта?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Много се притеснявам, когато се движа сред много хора. Почти всички преминават като незабелязани.  Изплъзват ми се, бягат ми. Обичам обаче да минавам покрай майка или баща с дете на ръце или в количка, да погледна тайно детето, да му се усмихна и то да ми отговори. Да влезем в най-вълшебния от всички контакти. Да се разпознаем, да се уважим, да се зачетем. Да бъдем близки за малко. Искам да спра при всекиго, да му кажа, че съм го забелязал, че го зачитам и допускам, че е дълбок като всеки друг човек. Но не мога. А добрите идиоти това правят – зачитат всички минувачи, искат да им станат близки за миг поне, недодялано се молят за близост.&lt;/p&gt;

&lt;p&gt;==&lt;/p&gt;

&lt;p&gt;Жаждата за близост навярно е най-старата човешка жажда. Самият Бог е разбрал това и е предприел онази операция с реброто на Адам. Ангелоподобната, безполова близост между Адам и Ева след отхапването на забранения плод отведнъж им се е видяла недостатъчна и на двамата. И са я превърнали в човешка, мъжо-женска споделена жажда. Много тежка райска грешка, за която заплащат с братоубийството на синовете си.&lt;/p&gt;

&lt;p&gt;==&lt;/p&gt;

&lt;p&gt;Днес жаждата за близост нараства заедно с глобалното затопляне. С повишаването температурата на Земята хората стават все по-студени. Охлажда ги високата скорост, с която са принудени да живеят. И аз не съм сигурен коя от двете пустини ще бъде по-опасна за човека - горещата пясъчна пустиня на пейзажа, или ледената вътрешна пустиня на отчуждението.&lt;/p&gt;

&lt;p&gt;==&lt;/p&gt;

&lt;p&gt;Васко и Виолета, пациентите на психиатрията, също говорят с поезия  – говореното на слабоумния и на детето са готова литература. Цвета и Александър говорят с чужди стихове, за да задраскат разстоянията помежду си. Асен и Жана от „Роза за пет лева“ говорят малко и без стихове, но и тяхната близост е поетична, неочаквано поетична е близостта между Рамадан и Адела от „Крадецът на рокли“. Всяка близост е поезия, ако изработи свой език. Нещо такова е любовта. Тя се моли за близост. Досущ като добрите идиоти.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Поставяте тези разкази за неслучили се сватби в една традиция между Йовков и Борхес. Самият вие преподавате и поне на теория можете да “контролирате” прозата си, да я помествате съзнателно в течения или традиции, да й придавате гласове. Но въпросът ми всъщност е друг: следите ли младите автори и най-съвременната българска литература и каква е диагнозата ви за нея?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;„Старопланински легенди“ и „Всеобща история на безчестието“ са много високи образци за бягство в друго време. Естетическо знаме нямаше как да ми бъдат, щеше да е много нескромно. Но за нещо като фар – признавам си. Литературните течения имат смисъл само ако зад тях стоят талантливи писатели. Като преподавател по българска литература си давам сметка, че при цялото изобилие от –изми през двайсетте години, Йовков стърчи над всичките, без да е в нито един от тях.&lt;/p&gt;

&lt;p&gt;==&lt;/p&gt;

&lt;p&gt;Най-съвременната българска литература няма нужда от диагноза. Тя не боледува. Литературата никога не боледува. Боледуват обществата и често литературата се опитва да ги лекува, дори да ги подготвя за следваща фаза (да си припомним само френското Просвещение). Ситуацията днес не е по-особена и по-специална. Винаги е имало и силни, и слаби автори. Много грешат онези, които искат да има само добри писатели. Днес има стотици издателства, всички бълват хиляди книги, като огромна част от тях са платени издания, защото хората искат да видят стиховете си в книга, мечтали са цял живот за това.&lt;/p&gt;

&lt;p&gt;==&lt;/p&gt;

&lt;p&gt;Разгръщал съм десетки, десетки книги на автори, които другаде никога не срещнах. И във всяка една от тези книги имаше по някой стих, който да ме закачи като шипка, да ме задържи при себе си, да остави драскотина в паметта ми, както е казано в голямата поезия. Огромна част от тези книги са получили публично мълчание, отминати са незабелязани, много често справедливо. Но все си мисля, че след читателите те са най-важната част от литературния процес. Че те са пръстта, върху която никнат добрите автори. В празна саксия и най-жилавото цвете няма как да се развие.&lt;/p&gt;

&lt;p&gt;==&lt;/p&gt;

&lt;p&gt;Не знам как да отговоря за младите писатели, защото за мен те станаха много. Зад моето поколение проходиха и се изправиха вече няколко генерации талантливи автори. Ами че постмодернистите станаха на по петдесет! Затова предпочитам да говоря за добрите книги. Имам и разочарования, разбира се. Мъча се да следя повече прозата, младата поезия стана твърде клубна, твърде фейсбукска. Процеса не мога да обозра, затова не искам да рискувам с конкретни имена и заглавия. Има и талантливи млади хора, има и слаби автори. Ботев и Пишурката не са толкова далеч един от друг. Нито пък двамата са далеч от нас. Значи всичко е нормално.&lt;/p&gt;
</description>
        <pubDate>Tue, 17 Nov 2020 00:00:00 +0000</pubDate>
        <link>/interviews/2020/11/17/11-49-%D0%BA%D0%BE%D0%B9-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B6%D0%B8%D0%B2%D0%BE%D1%82-%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D0%B8-%D1%81%D1%82%D0%B0%D1%80%D0%BE%D1%81%D1%82%D1%82%D0%B0.html</link>
        <guid isPermaLink="true">/interviews/2020/11/17/11-49-%D0%BA%D0%BE%D0%B9-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B6%D0%B8%D0%B2%D0%BE%D1%82-%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D0%B8-%D1%81%D1%82%D0%B0%D1%80%D0%BE%D1%81%D1%82%D1%82%D0%B0.html</guid>
        
        <category>Иван Станков</category>
        
        <category>Хермес</category>
        
        <category>интервю</category>
        
        <category>Вечерна сватба</category>
        
        
        <category>interviews</category>
        
      </item>
    
  </channel>
</rss>

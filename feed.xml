<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Tue, 10 Mar 2020 08:13:46 +0000</pubDate>
    <lastBuildDate>Tue, 10 Mar 2020 08:13:46 +0000</lastBuildDate>
    <generator>Jekyll v3.8.6</generator>
    
      <item>
        <title>Христо Карастоянов: Много глупости съм правил, но никого не съм лъгал с написаните си думи</title>
        <description>&lt;p&gt;&lt;strong&gt;Преиздаването на „Кукувича прежда” (Жанет 45, 2020) съвпадна със 70-годишния ви юбилей? Кое е новото във вас и кое – в трите романа? Какво (се наложи да) променихте и защо?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Когато Божана Апостолова ми предложи да издаде „Кукувича прежда”, отначало много се зарадвах. Обаче като я прочетох – просто се отчаях. Стори ми се неспасяема. Не като сюжет, не като персонажи, не като смисъл. В тия неща не се разочаровах. Обаче като език… – като език направо не вярвах на очите си. Едни наперени глупости на нахалната младост, едни тарикатски украшения в стил „вижте ме какво мога”, неправдоподобно дълги и неспасяемо оплетени изречения, дето като си ги чета сега и докато им стигна до края ми иде да стана и да направя кратка гимнастика. Някакво разточително многословие, някакви странни повторения, за които изобщо не си спомням за какво са ми били и какво съм искал да докажа с тях… Да не споменавам и за онова псевдо-архаизиране, което сега определено стоеше по-скоро смехотворно, отколкото цветно. Страшна работа, Ви казвам. Даже смятах да звъня на Божана Апостолова и да подновя молбата си да спретна един сборник с разкази. Тя пък настоя за „Преждата”, тъй че, да, с редактора Красимир Лозанов се нахвърлихме свирепо върху езика и падна голяма забава. Седемдесетгодишният Карастоянов редактираше трийсетгодишния – така беше. И то именно за да се спаси смисълът, ако ме разбирате.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Споделяте, че да пишеш „роман” като млад по онова време се е смятало за голямо нахалство. Лично на мен ми звучи подходящо определението на трите части като „хроника” – защо по начало избрахте този жанр, какво дава той, кои са особеностите и предимствата му?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да бе, така беше! „Роман? Моля?! Я да се стегнеш – ти май нещо изтрещя!…” Мен ако питате, смятам за къде-къде по-голямо нахалство да дебютираш с белетристичен сборник, (както по принцип се дебютираше тогава). Мисля, че разказът, особено късият разказ, е висшият пилотаж на прозата, най-трудната форма. Нейсе, така смятаха литературните влъхви и орисници и така я карахме. Тъй че първата от трите книги, („Перпетуум мобиле”) се появи през 1984 г. с подзаглавие „повест-хроника”, което пък беше хрумване на редактора Добромир Тонев. Великолепно хрумване, да ви кажа.&lt;/p&gt;

&lt;p&gt;==&lt;/p&gt;

&lt;p&gt;Предимствата? Хм… Ами например това, че можеш да се разпиляваш юнашки от сцена в сцена, от случка в случка, после хайде пак обратно… И евентуално в един момент да събереш всичко в една точка.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Наричате себе си „историк наивист”, но романите ви преливат от изключително добре овладяна историческа фактологичност, до най-големите битови подробности от онова време. На моменти дори ми се струва, че подготовката е траела повече от самото написване на книгите. Спомняте ли си как се готвехте тогава, когато нямаше интернет, и добавихте ли нови знания от Уикипедия (която споменавате) към изданието? И още нещо – наистина изумявам как се оперира с толкова изобилие от данни и герои, как успявате да държите нишката, сам да не се объркате?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Аз, разбира се, ви благодаря, че мислите така! Да, нямаше интернет, да, в библиотеките имаше едни подли „закрити фондове”, където държаха всякакви недостъпни работи. Знаете ли например, че не можеше човек току-тъй да заеме „Златорог”? Трябваше бележка от някоя институция, че да те пуснат в тия отдели. Или някоя приятелска връзка с библиотекарките. Идиотска история. И все пак, все пак… Имаше достъпни вестници от двайсетте години на миналия век, в които всъщност вреше и кипеше същинският тогавашният живот. Лично на мен това ми беше по-интересно – какво пише в тях, как го пише и така нататък. По принцип обичам вестниците. Е, това на някои места ме е подвело, но когато сега работихме с Красимир Лозанов (който е перфекционист до немай къде!) много се „допитвахме” до Уикипедията, да. И в това също се забавлявахме. Всичко си го коментирахме в бележки под линия и тия бележки май по едно време се превърнаха в някакъв втори план ли да го кажа, как да го кажа… – във всеки случай станаха неизтребима част от текста.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем самата природа на една хроника предполага, че тя може да се продължи до безкрай. Хрумвало ли ви е да напишете четвърти роман-продължение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Май не. Не ми е хрумвало. Ето, след „Една и съща нощ” ми се наложи да изживея и „Животът няма втора половина”. Беше ми ясно, че първата книга не може да свърши току така – трябваше да разбера какво, по дяволите, се е случило след гибелта на Гео Милев и Георги Шейтанов. (Ужасни неща са се случили! Продължавали са да ги издирват с полицейски бюлетин, представяте ли си?)&lt;/p&gt;

&lt;p&gt;==&lt;/p&gt;

&lt;p&gt;Обаче след „Кукувича прежда” – не. Вижте, за мен като изпечен историк-наивист е ясно, че след 1925-а нещо се пречупва. Била е страшна година! След нея всичко живо се свива в черупката си. А там, в черупката, лично аз не виждам нищо интересно. Дори превратът от месец май 1934 година – при цялата му неприкрита фашизоидност – си е една голяма бюрократична скука. Впрочем на едно място в „Животът няма втора половина” става дума точно за това. Моля:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Бай Антоне, кажи ни сега ти на нас. Ще ли може – казали – „Пламък” отново да почне да излиза? Или „Жар”, според както пишеше.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Антон Страшимиров се свил в кожухчето си на стар дядо, навъсил се и отвърнал:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Не – отсякъл. – C’est fini!…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Ама защо, бай Антоне! – развълнували се те – Защото го няма Гео Милев ли или какво?… Без Гео Милев няма как – така ли?!…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Казах вече! – изръмжал зло Антон Страшимиров – Свърши се вече и с пламъците, и с пушеците! Жар-мар, точка по въпроса! И ако още някой посмее да ме попита нещо такова, строшавам му дебелата глава с бастуна…”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Ако трябва да напишете хроника на днешното време, благодатно ли е то и около кои събития, феномени и герои бихте завъртели сюжета? **&lt;/p&gt;

&lt;p&gt;==&lt;/p&gt;

&lt;p&gt;То нашето време си е направо свръхблагодатно, да Ви кажа. Кеф ти престъпност, кеф ти шибана политика – теми и сюжети, така да се каже, в широкия спектър между Гришам и Робърт Харис. Има такива романи, разбира се, даже някои са много добри. По едно време се майтапех, че и аз запрятам ръкави и че даже имам готово заглавие за един съвременен роман: „Железните мъже ръждясват първи”…&lt;/p&gt;

&lt;p&gt;==&lt;/p&gt;

&lt;p&gt;Но ще Ви кажа защо не бих се захванал с такова нещо. Мисля, че липсата на дистанция крие опасен риск, а пък гневът е лош съветник. Тъй че… Впрочем и аз имам такива опити. Даже цели пет. „Прашно лято” (1995), „Смъртта е за предпочитане” (2003), „Съпротива.net” (2008), „Паякът” (2010), „Послепис” (2017). От тях обаче единствено „Паякът” е съвременен в строгия смисъл на думата. „Съпротива.net” също е история от наши дни, но е по-скоро зловещ фейлетон. А другите са за времето отпреди 1989 година – там за Голямата екскурзия, за Пражката пролет, такива работи… Е, да, паметта е доста коварно нещо, споменът също, доста е субективно спомнянето. Но дори да съм пообъркал фактите, атмосферата май не съм я фалшифицирал.&lt;/p&gt;

&lt;p&gt;==&lt;/p&gt;

&lt;p&gt;Между другото след излизането на „Послепис” се случи нещо колкото неочаквано, толкова и вълнуващо. Почти веднага заваляха обаждания и послания в месенджъра. Десетки хора – очевидно мои акрани или горе-долу такива – си спомняха свои случки, истории и любови. Просто някак си ги бях подкокоросал и тия неща бяха изплували. Даже Младен Влашки, като представяше книгата в Пловдив, беше „построил” словото си по този начин. Един вид, „ама точно такива работи ставаха и с мен” А тук в Ямбол един приятел – светла му памет, наскоро си отиде – ме убеждаваше, че една къща, дето си я бях съчинил, той я знаел. Даже точно в тази къща ходел на уроци по цигулка. Опитвах се да му обяснявам, че няма такова нещо, а той ми викаше: „Ти нищо не разбираш!” Беше „разкрил” прототипите, моля Ви се! И ги събра след ямболската премиера на „Послепис”-а в ресторанта на читалището, та стана една… Да си ги бях записвал всички неща, които се издумаха тогава, щеше да има едва ли не втори том. Е, приятно си беше…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Във връзка с горното – кое от времето на „Кукувича прежда” е съотносимо с днешното ни време?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ами не знам, ама май всичко е съпоставимо. То по-странно ми беше, че още като се появи първата от трите книги, „Перпетуум мобиле”, доста хора категорично твърдяха, че аналогиите с онова време (средата на 80-те) са очевидни. Сега ми се стори, че приликите са станали още пò!&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Защо толкова насилие и убийства (които впрочем като че ли не смущават докрай потока на живота) и защо ви привличат точно 20-те години?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;20-те години според мен са годините на първото голямо разцепление в народа. То е започнало през 1919 г. след краха на надеждите, но се е взривило през 1923 и 1925 г. (Второто зловещо разединение ни е връхлетяло веднага след 9 септември 1944, а третото – след 10 ноември 1989.) Но 20-те години лично на мен са ми интересни не само с политическите земетресения и националните ужасии. Не. Нещо се е взривило и в онова, което наричаме духовен живот. Впрочем Светлозар Игов още навремето беше казал нещо дотолкова точно, че няма какво да добавя. Той твърдеше, че по времето на авангардизма българската литература – която винаги е изоставала от световните течения и тенденции (изостава, разбира се, и сега) – е била в една прекрасна синхронност с европейската.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем макар че действието се развива в градеца К., преименуван на Ю., всички знаем, че то си е Ямбол. Разкажете ни за вашия Ямбол и как се е променил през годините.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;О, това е дълга история! Та понеже е дълго за обяснение, ще ви кажа само, че днешният Ямбол просто няма нищо общо с тогавашния. В онзи Ямбол едни млади хора са издавали списание „Crescendo”, дето е останало в официалната ни литературна история като едничкият опит за футуристично издание. Същите те са съчинили прочутия „Манифест на Дружеството за борба против поетите”! Нямало е такова дружество, но Манифестът е успял да вбеси литературна България. А това наистина са били млади хора: Кирил Кръстев тъкмо е завършвал гимназия. Като казах „гимназия”, та се сетих: смесената педагогическа гимназия е била буквало заразена от идеите на просветения анархизъм. Самият град е бил заразéн. Неслучайно са го смятали за столица на анархизма. И тия две неща – авангардизмът и анархизмът – не само са съществували заедно, ами много отчетливо са се преплитали. Само да напомня, че Георги Шейтанов е вложил пари в „Пламък”, а след това е и редактирал някои броеве. Е, сега в Ямбол няма и помен нито от едното, нито от другото, уви.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Вашият герой, околийският, има едни думи: „Нит’ тъй - нит’ тъй.” Българското положение ли изразяват?…&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вие го казвате!…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Друга ваша и любима моя героиня – Анка Пеева, току възкликва: „Боже господи, защо е всичко това и как ще се кара отсега нататък?” Нейното усещане е, че „нищо няма да се оправи”. Размисляйки за България днес, същото ли е усещането – че все така ще я караме?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ами какво да ви кажа… Още някъде в средата на тия пусти трийсет години на пишман промени и безкрайни преходи си бях помислил, че може би най-гадното, което ни се случи, е това, че ни имплантираха една неизлечима апатия. Само си помислете върху едно: възможно ли е да се повтори митинг като митинга от лятото на 1990 г. на Орлов мост? Или зимата на 1997 г. - каквото и да мислим за причините и организацията на „народното недоволство”. Още тогава стана ясно, че участието в митинги е нещо като нов вид кариерно развитие на неколцина тарикати – как да повярваш в силите си? По-миналата година си позволих да кажа пред Поли Златарева за „Панорама”, че народът се появява в полезрението на политиците веднъж на четири години, и то под названието „електорат”; и че от електорат гражданско общество не става! А лозунгът днес очевидно е: „Тъй ши й тя!”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Впрочем каква е работата с всички звучни ругатни в “Кукувича прежда”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;А, това също има дълга предистория! Докато работехме с Христиана Василева по „Сбъркана хроника” (става дума за 1986 г.) стигнахме и до едно място, където главният герой трябваше да изпсува. Просто такава беше логиката. И си плакахме в жилетките с редакторката, защото, да, в този момент той не може да направи нищо, освен да тегли една майна, но, не, ние пък не можем да го напишем. Taboo! Даже не беше псувня като псувня, ами беше просто една „мръсна” дума, да му се невиди.&lt;/p&gt;

&lt;p&gt;==&lt;/p&gt;

&lt;p&gt;По онова време много ме ядосваше това, че цял един езиков пласт – при това най-гъвкавият езиков пласт, уличният език! – е изключен от литературата. Както и да е. Заменихме псувнята на Коста Хаджиставракиев с някаква усукана срамежлива фраза и така нататък. След това (понеже още не ми беше минал ядът от тая глупава забрана) в „Прашно лято” наслагах всички думи-taboo, които знам – и то по най-точното им предназначение и място – като, естествено, прекалих. Но си излях гнева и ми мина. Но в трилогията все пак използвах такива думи (надявам се – на място и умерено).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Следите ли съвременната българска литература, по-младите си колеги? Можете ли да отличите важни гласове или заглавия днес? Или пък тенденции?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Доколкото е възможно – да, опитвам се да следя какво става. А като част от екипа на „Жанет 45” доста често ми се възлага работа с млади автори. Мога да спомена имена, но няма да го направя, че каквито сме станали обидчиви и кибритлии…&lt;/p&gt;

&lt;p&gt;==&lt;/p&gt;

&lt;p&gt;А въпросът Ви за тенденциите е много важен. Имам усещането, че наблюдаваме някакво умно взиране в… миналото. Близко минало, по-далечно минало – все едно. И това взиране непременно е свързано със съвремието ни. В ума ми дори и в момента има поне пет-шест заглавия, в които къде като поука, къде като асоциация това минало присъства. Надявам се това наистина да е тенденция и си викам, че дано да не е някаква мода, някаква забава на ерудирани младежи, а да си е истинско и искрено оглеждане в миналото.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Имате ли си любим ваш роман?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Е… Нали се сещате за клишето, че книгите са като децата – всичките са еднакво обичани. Или поне би трябвало да са. Но ако клишето е вярно, то би трябвало да се допълни, че не всички радват еднакво родителя си. За някои се налага да играят шамарите, а има и такива, дето трябва да бъдат наказвани в ъгъла. Та затуй ще ви отговоря малко помпозно. Любима ми става оная книга, която ме е срещала най-много с различни хора. Помпозно наистина, но ви уверявам, че е точно така.&lt;/p&gt;

&lt;p&gt;==&lt;/p&gt;

&lt;p&gt;Обаче държа да Ви кажа нещо, което лично за мен е много, ама какво се казва много важно. Коя точно книга си харесвам повече от другите – в това никога не съм сигурен. В едно обаче съм! А то е, че никога, за нищо на света не бих се отрекъл от никоя. (Имаше един такъв гаден период, когато се изличаваха книги от биоблиографиите с недакъдрното оправдание, че такова било времето.)&lt;/p&gt;

&lt;p&gt;==&lt;/p&gt;

&lt;p&gt;Много глупости съм правил в тоя проточил се живот, но поне засега съм спокоен, че никога никого не съм лъгал с написаните си думи.&lt;/p&gt;
</description>
        <pubDate>Tue, 10 Mar 2020 00:00:00 +0000</pubDate>
        <link>/interviews/2020/03/10/10-07-%D1%85%D1%80%D0%B8%D1%81%D1%82%D0%BE-%D0%BA%D0%B0%D1%80%D0%B0%D1%81%D1%82%D0%BE%D1%8F%D0%BD%D0%BE%D0%B2-%D0%BC%D0%BD%D0%BE%D0%B3%D0%BE-%D0%B3%D0%BB%D1%83%D0%BF%D0%BE%D1%81%D1%82%D0%B8-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB-%D0%BD%D0%BE-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D1%81%D1%8A%D0%BC-%D0%BB%D1%8A%D0%B3%D0%B0%D0%BB-%D1%81-%D0%BD%D0%B0%D0%BF%D0%B8%D1%81%D0%B0%D0%BD%D0%B8%D1%82%D0%B5-%D1%81%D0%B8-%D0%B4%D1%83%D0%BC%D0%B8.html</link>
        <guid isPermaLink="true">/interviews/2020/03/10/10-07-%D1%85%D1%80%D0%B8%D1%81%D1%82%D0%BE-%D0%BA%D0%B0%D1%80%D0%B0%D1%81%D1%82%D0%BE%D1%8F%D0%BD%D0%BE%D0%B2-%D0%BC%D0%BD%D0%BE%D0%B3%D0%BE-%D0%B3%D0%BB%D1%83%D0%BF%D0%BE%D1%81%D1%82%D0%B8-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB-%D0%BD%D0%BE-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D1%81%D1%8A%D0%BC-%D0%BB%D1%8A%D0%B3%D0%B0%D0%BB-%D1%81-%D0%BD%D0%B0%D0%BF%D0%B8%D1%81%D0%B0%D0%BD%D0%B8%D1%82%D0%B5-%D1%81%D0%B8-%D0%B4%D1%83%D0%BC%D0%B8.html</guid>
        
        <category>Кукувича прежда</category>
        
        <category>Христо Карастоянов</category>
        
        <category>Жанет 45</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Рецензия: &quot;Отблъскващо щастие&quot;, Гилермо Мартинес - разкази за необичайното, ирационалното, макабреното</title>
        <description>&lt;p&gt;От Гилермо Мартинес бях чела роман (виж &lt;a href=&quot;https://literaturnirazgovori.com/bookreviews/2019/01/24/11-01-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D0%BE%D1%82%D0%BD%D0%BE%D1%81%D0%BD%D0%BE-%D1%80%D0%BE%D0%B4%D0%B5%D1%80%D0%B5%D1%80.html&quot;&gt;рецензия за “Относно Родерер”&lt;/a&gt;), но не и разкази. Сборникът “Отблъскващо щастие” (изд. “Колибри”) предлага истории, обединени под знака на необичайното, недоизказаното, ирационалното, макабреното. Всъщност много от разказите имат характеристиките почти на хорър.&lt;/p&gt;

&lt;p&gt;==&lt;/p&gt;

&lt;p&gt;През 2014 г. “Отблъскващо щастие” е удостоен с новоучредената награда за най-добър испаноезичен разказ на името на Габриел Гарсия Маркес заради &lt;em&gt;„… своята цялост и сила, проницателност и уравновесеност, както и заради убедителното владеене на жанра. Тази книга е израз на един самобитен поглед, в който абсурдът, ужасът, фантастичното и странното, коренящи се в ежедневното, са обрисувани с виртуозно майсторство…”&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;Сюжетите тръгват привидно обичайно, но Мартинес майсторски усилва напрежението, предизвиква въображението да търси улики и да дебне за изненади, залага препъни-нишки на тревога, създава усещане за тиха лудост и играе умело със съмнението, а поантите често са резки криввания на реалността към абсурдното и невъзможното. От обърнатата перспектива на края изведнъж всичко разказано дотогава действително бива подложено на съмнение и зазвучава различно. Мартинес определено изненадва.&lt;/p&gt;

&lt;p&gt;==&lt;/p&gt;

&lt;p&gt;Редица от героите носят гените на своя автор (Мартинес е специализирал логика и математически науки) - сред страниците е пълно с преподаватели, философи, литератори, хора на изкуството, както и домове, в които присъства богата библиотека. Мартинес ги изправя пред странни ситуации, пропадания в обичайното им всекидневие, а те се оказват способни на неподозирани, понякога изумителни и плашещи, действия.&lt;/p&gt;

&lt;p&gt;==&lt;/p&gt;

&lt;p&gt;Едноименният разказ “Отблъскващо щастие” е разказ за привидностите. Докато собственото му семейство се поддава постепенно на болестите, старостта и смъртта, главният герой - от момче до възрастен побелял мъж - наблюдава съседното семейство М, което като че ли живее в ненарушимо и непроницаемо пълно щастие. Привидност ли е то и всеки ли е нещастен по своему, както настоява майка му, или действително съществуват хора от друг вид, които като че ли са неподатливи на ентропията и времето? Утопична фантастика ли е щастието и може ли да се открие улика срещу него?&lt;/p&gt;

&lt;p&gt;==&lt;/p&gt;

&lt;p&gt;“И Чинг’ и мъжът с книгите” е разказ за здравия (научен) разум, противопоставен - и като че ли подчинен - на силата на суеверието, особено в критични моменти. Рационалният преподавател по статистика е изправен срещу сляпата вяра на съпругата си, която гадае с древната китайска книга бъдещето на болното им дете. Изчислима ли е смъртта и не губи ли случайността рано или късно, но винаги, битката с нея? Съществува ли статистически възможността гадаенето винаги да налучква верния отговор?&lt;/p&gt;

&lt;p&gt;==&lt;/p&gt;

&lt;p&gt;“Една мъртва котка” е по-дълъг разказ, почти класически хорър, при това с невръстно котенце и неговата странна възрастна собственичка. Това е разказ за съвестта и за реципрочността, с която се самонаказваме. Не по-малко дълъг и доволно зловещ е и “Свръхгрижовна майка”, способен да охлади всякакви болни майчински инстинкти и да ни накара да се замислим добре с кого се събираме и правим деца.&lt;/p&gt;

&lt;p&gt;==&lt;/p&gt;

&lt;p&gt;В сборника има и доста къси разкази, които като че ли са останали недоразвити и не са чак толкова впечатляващи. Като например странния разказ за мъжа, който жена прибира от улицата, за да покаже на невръстната си дъщеричка, израсла само край жени, “онова, което трябва да види всяко момиче”. Или разказа за последните мигове на Троцки. Или за мъжа, поръчал собствената си смърт. Или за другия, който отива в чужбина, за да попадне в злокобно приключение. Или за момичето, което в опит да вземе трудния си изпит по космология, разчита до кръв на вярата си.&lt;/p&gt;

&lt;p&gt;==&lt;/p&gt;

&lt;p&gt;Въпреки че не е нещо изумително, “Отблъскващо щастие” е приятно и бързо четиво - особено, ако искате да преживеете малко от споменатите усещания на страх, тревожност или погнуса, за да се поосвободите от напрежението. При всички положения Гилермо Мартинес притежава завидно въображение и интелигентен ум.&lt;/p&gt;
</description>
        <pubDate>Fri, 06 Mar 2020 00:00:00 +0000</pubDate>
        <link>/bookreviews/2020/03/06/10-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%89%D0%BE-%D1%89%D0%B0%D1%81%D1%82%D0%B8%D0%B5-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE%D1%82%D0%BE-%D0%B8%D1%80%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B0%D0%BA%D0%B0%D0%B1%D1%80%D0%B5%D0%BD%D0%BE%D1%82%D0%BE.html</link>
        <guid isPermaLink="true">/bookreviews/2020/03/06/10-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%89%D0%BE-%D1%89%D0%B0%D1%81%D1%82%D0%B8%D0%B5-%D0%B3%D0%B8%D0%BB%D0%B5%D1%80%D0%BC%D0%BE-%D0%BC%D0%B0%D1%80%D1%82%D0%B8%D0%BD%D0%B5%D1%81-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE%D1%82%D0%BE-%D0%B8%D1%80%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B0%D0%BA%D0%B0%D0%B1%D1%80%D0%B5%D0%BD%D0%BE%D1%82%D0%BE.html</guid>
        
        <category>Гилером Мартинес</category>
        
        <category>отблъскващо щастие</category>
        
        <category>разкази</category>
        
        <category>Колибри</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Златко Ангелов: Презирам графоманите. Преобладават слабограмотните читатели</title>
        <description>&lt;p&gt;&lt;strong&gt;Антония: Днес като че ли всеки може и си “позволява” да пише. Свива ли се разликата между това да си увлекателен в социалните мрежи, да издадеш бестселър или да напишеш висококачествена проза/поезия?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Презирам графоманите. Не ме интересува кой иска да се учи да пише и да пробва дали пазарът ще го глътне или издигне на бестселърско ниво. Аз самият започнах да пиша на 63. Чаках си възрастта, опита, гласа да ми дойдат без да се срамувам, че ще изложа приятелите си, които имат вкус и ценят голямата литература. Без страх, че ще омърся литературата с още някоя посредствена книга.&lt;/p&gt;

&lt;p&gt;==&lt;/p&gt;

&lt;p&gt;Особено е смешно, че в България се навъдиха толкова много “писатели” при толкова дребен пазар. Дребен не само в количествено отношение. Има неща, към които не искам да проявявам толерантност, въпреки че западният свят ме научи да бъда търпелив и внимателен към всяка човешка дейност и проява, към всяко социално движение и особено към хората, които се намират в неравно положение поради пол, цвят на кожата, сексуална ориентация, здраве или етнически произход.&lt;/p&gt;

&lt;p&gt;==&lt;/p&gt;

&lt;p&gt;Не презирам бестселърите или жанровата литература. Това е важно разграничение. Мнозина мислят, че щом не пишат класика, всичко върви. Работата е там, че и в жанровата литература има перфектни автори и 95% боклук.&lt;/p&gt;

&lt;p&gt;==&lt;/p&gt;

&lt;p&gt;Границата между фейсбукарски словоизлияния, бестселър тип литература и качествена проза или поезия се размива, но за това не са виновни пишещите, а четящите. Защото правилото е, че когато има кой да те чете, дори и ако пишеш като Венета Райкова, няма защо да се стараеш да пишеш по-добре. Но това е дилема само ако въобще знаеш какво означава да пишеш по-добре.&lt;/p&gt;

&lt;p&gt;==&lt;/p&gt;

&lt;p&gt;Писането не е изолирана дейност на пишещия, макар да изглежда така. Помисли за цензурата в условията на диктатура. В нормални условия обаче за да се стигне до книга и особено такава, която хората четат, – а това е целта на всеки автор, нали? – са необходими три съставки: автор, издател и читател. Във Фейсбук всички сме едновременно автори и читатели и няма издател. Там всичко върви и възмущението е за сметка на възмутения. Графоманът, решил да печели пари от авторство, трябва да намери издател, който става съучастник в производството на лошокачествен продукт. Някой да търси отговорност от издателите? Качеството на книгата, когато е на пазара, се възприема само и единствено като отговорност на автора й.&lt;/p&gt;

&lt;p&gt;==&lt;/p&gt;

&lt;p&gt;Но тук идват като съучастници читателите.** **Когато имаме преобладаващ брой слабограмотни читатели или читатели, които не са възпитали у себе си литературен вкус, книгите-сапунки заемат топ позиции в списъка на книжарите като най-продавани. С казаното дотук не омаловажавам решаващата роля, която играе пишещият графоман. Само казвам, че автор може да се нарече само онзи, който разбира своята отговорност за създаване на висока литература, и, в тясно сътрудничество с издателя, поднася на читателите с литературен вкус книги, които описват по оригинален начин човешкото състояние и националния характер.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А: Кое е онова, което прави писателският глас специфичен и незабавно разпознаваем?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Едва ли е едно нещо, но според мен главното е стилът. На Флобер приписват прочутата фраза, че “стилът - това е човекът”. Какво е стил, разбира се, е трудно да се дефинира кратко. Но, според мен, за да има стил един автор, той трябва да употребява думите по уникален начин. И най-дълбоко погледнато, писателският глас изразява характера на писателя. Графоманите са хора без характер. Така че уравнението може би е разпознаваем глас = талант + стил + характер.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А: Възможно ли е да откроим обща тенденция сред пишещите ни съвременници - или специфични предизвикателства, които да стоят пред тях днес?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Общата тенденция е графоманията и служенето на посредствения читателски интерес – и това е не само в България. Но докато в другите държави на запад от България продължава да съществува т. нар. high-brow (висока) литература и сериозна литературна критика, която се ползва с авторитет сред културните читатели, у нас нещата са хаотични, неясни и без авторитет, който да въведе известна йерархия в литературните ценности.&lt;/p&gt;

&lt;p&gt;==&lt;/p&gt;

&lt;p&gt;Tенденция са мачистките илюзии, че Мъжът ще спаси България от меките либерали, които я водят към провал и безвремие; историческите измишльотини представени като истина, която ще възвеличи загубилия посока българин; както и лицемерното хвалене на колеги, за да си върнат хвалбите към теб. Тенденция е липсата на национални стандарти за литература, които да покажат защо българската литература, която има изключително талантливи представители на световно ниво, не се радва на интереса на света, към който уж принадлежим (или се стремим да).&lt;/p&gt;

&lt;p&gt;==&lt;/p&gt;

&lt;p&gt;Що се отнася до предизвикателствата, те са повече от ясни. Време е да намерим националния глас, националното самочувствие, големите теми, пречупени през националната призма, а също и националните герои на съвремието. Има ли ги изобщо? И с това да сложим край на дребнотемието и фалшивите залъгалки.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А: Как “не бива” – или поне не е добре – да се пише?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Разточително. Блудкаво. С изкуствен патос и поетични отклонения, които нямат връзка с историята. Хиляди примери могат да се дадат в това отношение. Дори и добрият, роден писател, ако няма добър редактор, може да пусне текстове, които са отегчителни, прекалено затрупани с подробности или разсъждения. Всеки иска да си каже всичко, което му се струва интересно, това е човешко. Дисциплина се усвоява с писане и четене. Трябва време. Но добрият писател личи веднага по това, че сюжетът му е солиден. От тук – не трябва да се пише без ясен предварителен план за структурата на текста.&lt;/p&gt;

&lt;p&gt;==&lt;/p&gt;

&lt;p&gt;За мен икономията на думите е най-голямото качество на добрия писател. Така се създават най-силните текстове. Добрият писател не служи на феновете си, които с хвалбите си често му създават впечатление, че е велик. Добрият писател следва своя инстинкт, своето несъкрушимо чувство за истина и своя неповторим глас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;А: Има ли “задължителни” книги, които един пишещ човек трябва е прочел и кои са те лично за Вас?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В отговора на този въпрос трябва първо да бъдат споменати българските книги, защото как можеш да се наречеш български писател, ако не си прочел националните класици, от които си се научил не толкова на писане, колкото на това каква е твоята идентичност. За мен това са задължително задължителните книги. Не съм чул български писатели да говорят с благоговение за българските автори, от които са се учили. За мен такива са Иван Вазов, Захарий Стоянов, Алеко Константинов, Елин Пелин, Димитър Димов, Емилиян Станев, Ивайло Петров, Владимир Зарев. (За Йордан Радичков имам колебания.) Всичките им книги съм прочел. Нищо ново тук, нали? Естествено, не помня сюжетите им в подробности, но следата, която са оставили у мен, е неизличима. И неизлечима.&lt;/p&gt;

&lt;p&gt;==&lt;/p&gt;

&lt;p&gt;Иначе задължителните книги са толкова много, че ничий живот не стига да бъдат прочетени. Когато растях, гигантските книги бяха ясни: “Война и мир”, “Ана Каренина”, “Идиот”, “Братя Карамазови”. Питам се дали днес юношите са също така омаяни от четенето им, както бях аз навремето. И дали въобще са в списъка им (ако имат списък)? Заради повторното четене на тези книги, сигурно съм  пропуснал Тургенев, Гогол и други руски великани на словото. Четях от тази “друга” група само задължителните в училище. Но понеже бях във френска гимназия, Дюма, Юго, Балзак, Мориак, Селин, Пруст и Камю нямаше как да не прочета. Всеки от тях е свят, с който можеш да задоволиш културната си диета.&lt;/p&gt;

&lt;p&gt;==&lt;/p&gt;

&lt;p&gt;Откъм Америка ни позволяваха да четем Фокнър, Стайнбек, Фитцджералд, Хемингуей, Селинджър, но не и Керуак. Той дойде по-късно. Сам посегнах към Томас Ман и изчетох буквално всичко от него. Най-впечатляващата му книга е “Йосиф и неговите братя”. Английската класика също: Дикенс, Киплинг, Роалд Дал, Съмърсет Моам… Не може да бъде пропусната и Латинска Америка – с Маркес, Льоса и Хулио Кортасар начело. Моят приятел, професор Сабоурин, ще ме презре, ако не спомена Роберто Боланьо, но за мен той е все още съвременник, т. е., не е задължителен. Не може да се мине и без “Дон Кихот” на Сервантес.&lt;/p&gt;

&lt;p&gt;==&lt;/p&gt;

&lt;p&gt;Питам се масовката от графомани, за която стана дума в отговора на първия въпрос, дали изобщо знаят имената на тези свръх-автори! Но като знам колко много добри автори са писали след тях, изпитвам почти срам от споменаването на тези толкова стари, толкова класически, толкова забравени писатели. Сякаш с този старомоден набор от имена си навличам презрението на тълпата, която отдавна се е отдала само на забавление и на автори, които задоволяват порнографските й нужди. Също ме е срам, че не съм успял да прочета още толкова напълно заслужили писатели от 20 век и от страни извън Европа и Русия.&lt;/p&gt;

&lt;p&gt;==&lt;/p&gt;

&lt;p&gt;Колкото и да съм се старал през годините, не съм успял струва ми се да обясня на своите събеседници, а и на културната публика, че класическите автори се четат не само за начетеност или за изграждане на литературен вкус. Те са задължителни, за да опознаеш големите народи и да разбереш историята на света. Задължителни са като учебници по морал и емоционална култура. Обаче когато усещаш призвание да пишеш, си избираш някой автор, който често е далеч от тези мастити класици. Избираш го, защото го усещаш най-близък до душата ти и просто си сигурен, че ще ти помогне да развиеш своя глас, а това значи, че изпитваш афинитет към неговия стил на писане. За мен такива автори са двама: Алис Мънро и Марсел Пруст. Преди десетина години такъв стана Уйлям Бойд.&lt;/p&gt;
</description>
        <pubDate>Wed, 04 Mar 2020 00:00:00 +0000</pubDate>
        <link>/talks/2020/03/04/09-40-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%BF%D1%80%D0%B5%D0%B7%D0%B8%D1%80%D0%B0%D0%BC-%D0%B3%D1%80%D0%B0%D1%84%D0%BE%D0%BC%D0%B0%D0%BD%D0%B8%D1%82%D0%B5-%D0%BF%D1%80%D0%B5%D0%BE%D0%B1%D0%BB%D0%B0%D0%B4%D0%B0%D0%B2%D0%B0%D1%82-%D1%81%D0%BB%D0%B0%D0%B1%D0%BE%D0%B3%D1%80%D0%B0%D0%BC%D0%BE%D1%82%D0%BD%D0%B8%D1%82%D0%B5-%D1%87%D0%B8%D1%82%D0%B0%D1%82%D0%B5%D0%BB%D0%B8.html</link>
        <guid isPermaLink="true">/talks/2020/03/04/09-40-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%BF%D1%80%D0%B5%D0%B7%D0%B8%D1%80%D0%B0%D0%BC-%D0%B3%D1%80%D0%B0%D1%84%D0%BE%D0%BC%D0%B0%D0%BD%D0%B8%D1%82%D0%B5-%D0%BF%D1%80%D0%B5%D0%BE%D0%B1%D0%BB%D0%B0%D0%B4%D0%B0%D0%B2%D0%B0%D1%82-%D1%81%D0%BB%D0%B0%D0%B1%D0%BE%D0%B3%D1%80%D0%B0%D0%BC%D0%BE%D1%82%D0%BD%D0%B8%D1%82%D0%B5-%D1%87%D0%B8%D1%82%D0%B0%D1%82%D0%B5%D0%BB%D0%B8.html</guid>
        
        <category>писането</category>
        
        <category>Златко Ангелов</category>
        
        <category>интервю</category>
        
        
        <category>talks</category>
        
      </item>
    
      <item>
        <title>&quot;Огнената тайна&quot; и други новели&quot; - ново издание с новели на Стефан Цвайг </title>
        <description>&lt;p&gt;На 28 февруари излиза от печат „Огнената тайна“ и други новели“, дело на вещия познавач на човешката душа Стефан Цвайг.&lt;/p&gt;

&lt;p&gt;==&lt;/p&gt;

&lt;p&gt;„Огнената тайна“ и други новели“ (Колибри, превод: Димитър Стоевски, 168 стр., 16 лв.) е първият от три сборника с изящни новели, в които авторът е представил творбите си на тематичен принцип. Първият, „Огнената тайна“, с оригинално заглавие „Първо преживяване. Четири новели от света на детството“ (1911), включва творби, посветени на съзряването и първите любовни трепети.&lt;/p&gt;

&lt;p&gt;==&lt;/p&gt;

&lt;p&gt;Вторият том, „Амок“, е с подзаглавие „Новели за страстта“, съдържа пет новели за драмата на изпепеляващите душата увлечения. В третия, „Смут в чувствата“, авторът е предложил три новели за противоречивите чувства, владеещи човешкото сърце. Тези три сборника могат да бъдат подписани само от истински демиург на словото, владеещ до съвършенство финия рисунък на психологическия портрет.&lt;/p&gt;

&lt;p&gt;==&lt;/p&gt;

&lt;p&gt;Стефан Цвайг е роден през 1881 г. в Австрия, учи в университетите на Берлин и Виена и се посвещава на перото, за да се превърне в гениален хроникьор и свидетел на една историческа епоха, раздирана от трагедии. Любим на няколко поколения новелист, биограф, есеист и поет, Стефан Цвайг създава внушително творчество, ужасено от бездните на човешката лудост и обвеяно от носталгия по един по-топъл и безметежен свят.&lt;/p&gt;

&lt;p&gt;==&lt;/p&gt;

&lt;p&gt;Авторът на „Нетърпеливо сърце“ и на блестящи биографични романи като „Мария Стюарт”, „Мария Антоанета” и „Триумф и трагедия на Еразъм Ротердамски“ се самоубива заедно със съпругата си Лоте в Бразилия на 22 февруари 1942 г. Същият човек ни завеща прозрението, че само моментите на криза имат значение в историята на един живот.&lt;/p&gt;
</description>
        <pubDate>Fri, 28 Feb 2020 00:00:00 +0000</pubDate>
        <link>/newbooks/2020/02/28/17-30-%D0%BE%D0%B3%D0%BD%D0%B5%D0%BD%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%B8-%D0%B4%D1%80%D1%83%D0%B3%D0%B8-%D0%BD%D0%BE%D0%B2%D0%B5%D0%BB%D0%B8-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81-%D0%BD%D0%BE%D0%B2%D0%B5%D0%BB%D0%B8-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D1%86%D0%B2%D0%B0%D0%B9%D0%B3.html</link>
        <guid isPermaLink="true">/newbooks/2020/02/28/17-30-%D0%BE%D0%B3%D0%BD%D0%B5%D0%BD%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%B8-%D0%B4%D1%80%D1%83%D0%B3%D0%B8-%D0%BD%D0%BE%D0%B2%D0%B5%D0%BB%D0%B8-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81-%D0%BD%D0%BE%D0%B2%D0%B5%D0%BB%D0%B8-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D1%86%D0%B2%D0%B0%D0%B9%D0%B3.html</guid>
        
        <category>Стефан Цвайг</category>
        
        <category>огнената тайна</category>
        
        <category>новели</category>
        
        <category>Колибри</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>&quot;Югославия. Мир, война, разпадане&quot; - съдбата на Югославия през погледа на Ноам Чомски </title>
        <description>&lt;p&gt;Балканите и бурната история на бивша Югославия са сред основните теми в съчиненията на Ноам Чомски, един от най-влиятелните интелектуалци на XX век. Изданието „Югославия. Мир, война, разпадане” (Сиела, 2020), съставено от журналиста Давор Джалто, за първи път обобщава написаното от Чомски за югославския регион в рамките на над четиридесет години.&lt;/p&gt;

&lt;p&gt;==&lt;/p&gt;

&lt;p&gt;Със своя отказ да се присъедини към СССР на Сталин и опита в самоуправляващия се социализъм, Югославия се оказва страната, която отразява най-ясно някои от най-важните политически процеси и идеи след края на Втората световна война. След падането на Берлинската стена международните политически процеси също оказват решаваща роля за съдбата й през 90-те години и съдбата на целия регион от първите десетилетия на новия век.&lt;/p&gt;

&lt;p&gt;==&lt;/p&gt;

&lt;p&gt;Един от най-яростните критици на американската външна политика – Ноам Чомски – се опитва да обобщи сложната взаимовръзка между международните политики и вътрешните сили в югославското общество, довели до разпадането на социалистическата федеративна република и до трагичната ѝ съдба.&lt;/p&gt;

&lt;p&gt;==&lt;/p&gt;

&lt;p&gt;Разделена на три части, книгата разглежда периода на Югославия под ръководството на Йосип Броз Тито, кризата от края на 80-те и началото на 90-те години и разпадането на Югославия, както и Косовския въпрос, събитията, довели до бомбардировките на НАТО през 1999 г., самите бомбардировки и последиците от тях.&lt;/p&gt;

&lt;p&gt;==&lt;/p&gt;

&lt;p&gt;Чомски яростно осъжда нападението над Югославия по време на войната в Косово. Без да защитава авторитарния режим на Милошевич, той все пак заявява, че е имало начин войната да се избегне и че с нея на практика не е постигнато нищо друго, освен да се затвърдят антиевропейските и антидемократични сили в бивша Югославия.&lt;/p&gt;

&lt;p&gt;==&lt;/p&gt;

&lt;p&gt;Чомски критикува остро доктрината за „хуманитарна“ интервенция и налагане на демокрация със сила, разобличавайки двуличието на нейните защитници с много примери за това как западни демокрации са подкрепяли и продължават да подкрепят диктатори, извършващи дори по-големи зверства от Милошевич, но застанали на „правилната“ геополитическа страна.&lt;/p&gt;

&lt;p&gt;==&lt;/p&gt;

&lt;p&gt;„Югославия. Мир, война, разпадане” ще помогне на читателите да преосмислят историята на Югославия и причините за нейното разпадане, като се абстрахират от налаганите стереотипи и погледнат на външната политика от гледната точка не на противопоставянето на Изтока срещу Запада, а на човешките права и прогреса. Нещо повече, тази книга е насочена към всички, които биха искали да разберат сложните процеси, определили съдбата на Балканите през последните няколко десетилетия, както и за онези, които се стремят да ги променят.&lt;/p&gt;
</description>
        <pubDate>Fri, 28 Feb 2020 00:00:00 +0000</pubDate>
        <link>/newbooks/2020/02/28/09-54-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%B8%D1%80-%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BF%D1%80%D0%B5%D0%B7-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BD%D0%BE%D0%B0%D0%BC-%D1%87%D0%BE%D0%BC%D1%81%D0%BA%D0%B8.html</link>
        <guid isPermaLink="true">/newbooks/2020/02/28/09-54-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%B8%D1%80-%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BF%D1%80%D0%B5%D0%B7-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BD%D0%BE%D0%B0%D0%BC-%D1%87%D0%BE%D0%BC%D1%81%D0%BA%D0%B8.html</guid>
        
        <category>Ноам Чомски</category>
        
        <category>Югославия</category>
        
        <category>Сиела</category>
        
        <category>нова книга</category>
        
        <category>нонфикшън</category>
        
        <category>политика</category>
        
        <category>история</category>
        
        
        <category>newbooks</category>
        
      </item>
    
      <item>
        <title>Ново издание на &quot;Характери&quot; от френския мислител Жан дьо Лабрюйер (и ОТКЪС)</title>
        <description>&lt;p&gt;От 28 февруари в поредицата „Световна класика“ на издателство „Колибри“ влиза и ново издание на труда на френския мислител Жан дьо Лабрюйер „Характери“.&lt;/p&gt;

&lt;p&gt;==&lt;/p&gt;

&lt;p&gt;„Характери“ (превод Стоян Атанасов, 316 стр., цена: 16 лв.)  е последната значима творба на френския ХVІІ век, наричан век на моралистите. Тя продължава вече утвърдилата се традиция с творчеството на Ларошфуко, Молиер, Паскал, Лафонтен и много други.&lt;/p&gt;

&lt;p&gt;==&lt;/p&gt;

&lt;p&gt;Всички тези писатели се вдъхновяват от Монтеновите “Опити” от предишното столетие и размишляват върху човешките нрави. Всички те вярват, че в дълбоката си същност човешката природа е неизменна. Писателите моралисти от ХVІІ век споделят със своите предходници от ренесансовия ХVІ век убеждението, че гръко-латинското наследство и християнската духовна традиция са проправили пътя, който те трябва да следват в изучаването и изобразяването на човешката природа.&lt;/p&gt;

&lt;p&gt;==&lt;/p&gt;

&lt;p&gt;По думите на преводача Стоян Атанасов, портретите на Жан дьо Лабрюйер са събирателни образи в истинския смисъл на думата. Авторът описва нравствени недостатъци, без да обвързва своя морален песимизъм с обществено-политическата система. Колкото по-малко сме склонни да виждаме тези черти у себе си, толкова повече ги приписваме на трети лица.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Жан дьо Лабрюйер&lt;/strong&gt; (1645–1696 г.) е френски писател-есеист и моралист. Публикувана през 1687 г., „Характери“ се явява своеобразно продължение на едноименната книга на Теофраст (ІV в. пр.Хр.). В предговора към своята книга Лабрюйер заявява: „Човек трябва да говори и да пише само за да възпитава“.&lt;/p&gt;

&lt;p&gt;==&lt;/p&gt;

&lt;p&gt;В случая евентуалното възпитание се постига не с нравоучителни слова, а с хумористично изобразяване. Портретите на Лабрюйер граничат с карикатурата – тук нейният рисунък е от словесно естество, а стилът е хармоничен и изящен, подчинен на класицистичната естетика.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;I.&lt;/p&gt;

&lt;p&gt;==&lt;/p&gt;

&lt;p&gt;ЗА ТВОРЕНИЯТА НА ЧОВЕШКИЯ УМ&lt;/p&gt;

&lt;p&gt;==&lt;/p&gt;

&lt;p&gt;Всичко е казано вече, ние сме дошли твърде късно – седем хиляди години, откакто свят светува и умува. Що се отнася до нравите, най-красивото, най-доброто в тях е отминало; можем само да събираме остатъците от древните и от по-надарените съвременници.&lt;/p&gt;

&lt;p&gt;==&lt;/p&gt;

&lt;p&gt;2&lt;/p&gt;

&lt;p&gt;==&lt;/p&gt;

&lt;p&gt;Нека само да мислим и говорим вярно, без да се стремим да налагаме на другите своя вкус и своите възгледи; това би било непосилно начинание.&lt;/p&gt;

&lt;p&gt;==&lt;/p&gt;

&lt;p&gt;3&lt;/p&gt;

&lt;p&gt;==&lt;/p&gt;

&lt;p&gt;Да напишеш книга или да изработиш стенен часовник, е въпрос на умение: нужно е нещо повече от интелигентност, за да бъдеш истински писател. Качествата на един магистрат щяха да му донесат най-високо признание; в своите дела той бе опитен и компетентен човек: но публикува рядко посредствено съчинение върху нравите.&lt;/p&gt;

&lt;p&gt;==&lt;/p&gt;

&lt;p&gt;4&lt;/p&gt;

&lt;p&gt;==&lt;/p&gt;

&lt;p&gt;По-трудно е да си създадеш име с едно съвършено произведение, отколкото да прокараш някаква бездарна творба благодарение на изградения вече престиж.&lt;/p&gt;

&lt;p&gt;==&lt;/p&gt;

&lt;p&gt;5&lt;/p&gt;

&lt;p&gt;==&lt;/p&gt;

&lt;p&gt;Едно сатирично или изпълнено с факти произведение може да е посредствено; разпространяваш ли го тайно или на части, то ще мине за нещо прекрасно; публикуването му ще бъде пагубно за него.&lt;/p&gt;

&lt;p&gt;==&lt;/p&gt;

&lt;p&gt;6&lt;/p&gt;

&lt;p&gt;==&lt;/p&gt;

&lt;p&gt;Ако на повечето от съчиненията върху морала премахнем обръщението към читателя, посвещението, предговора, съдържанието, одобрението на цензорите, едва ли ще останат достатъчно страници, за да можем да ги назовем книга.&lt;/p&gt;

&lt;p&gt;==&lt;/p&gt;

&lt;p&gt;7&lt;/p&gt;

&lt;p&gt;==&lt;/p&gt;

&lt;p&gt;Има неща, които не търпят посредственост: поезията, музиката, живописта, красноречието. Какво наказание е да слушаш надутото изговаряне на сухо слово или тържественото декламиране на слаби стихове, изпълнявани с бездарна приповдигнатост!&lt;/p&gt;

&lt;p&gt;==&lt;/p&gt;

&lt;p&gt;8&lt;/p&gt;

&lt;p&gt;==&lt;/p&gt;

&lt;p&gt;Някои драматични автори имат слабост към дълги нанизи от помпозни стихове, които изглеждат силни, възвишени и изпълнени с велики чувства. Хората слушат жадно, с отворени очи и уста, мислят, че им харесва, и колкото по-малко разбират, толкова повече се възхищават: дъх не могат да си поемат, само току се провикват и аплодират. На младини смятах, че тези тиради са ясни и разбираеми единствено за актьорите, за зрителите от партера и балкона и за самите автори; пък аз, въпреки че напрягах цялото си внимание, не схващах нищо: но съм се лъгал.&lt;/p&gt;

&lt;p&gt;==&lt;/p&gt;

&lt;p&gt;9&lt;/p&gt;

&lt;p&gt;==&lt;/p&gt;

&lt;p&gt;Досега не сме видели няколко автори да създадат заедно шедьовър: Омир е написал сам Илиада, Вергилий  – Енеида, Тит Ливий  – Декади, а римският оратор  – своите Речи.&lt;/p&gt;

&lt;p&gt;==&lt;/p&gt;

&lt;p&gt;10&lt;/p&gt;

&lt;p&gt;==&lt;/p&gt;

&lt;p&gt;Изкуството съдържа момент на съвършенство, така както в природата срещаме и добри, и зрели неща. Онзи, който го усеща и цени, има перфектен вкус; мерилото на човек, комуто това убягва и който обича нещо друго, е несъвършено. Следователно има добър и лош вкус и да се говори за това е напълно основателно.&lt;/p&gt;

&lt;p&gt;==&lt;/p&gt;

&lt;p&gt;11&lt;/p&gt;

&lt;p&gt;==&lt;/p&gt;

&lt;p&gt;Сред хората се среща повече порив, отколкото вкус; или, по-точно казано, малко са онези, чийто ум върви ведно със сигурен вкус и вярно чувство за критичност.&lt;/p&gt;

&lt;p&gt;==&lt;/p&gt;

&lt;p&gt;12&lt;/p&gt;

&lt;p&gt;==&lt;/p&gt;

&lt;p&gt;Животът на героите е обогатил историята, тя пък е разкрасила техните постъпки: и не знам в крайна сметка кой на кого е задължен – историците на тези, които са им дали такъв благодатен материал, или великите люде на своите историци.&lt;/p&gt;

&lt;p&gt;==&lt;/p&gt;

&lt;p&gt;13&lt;/p&gt;

&lt;p&gt;==&lt;/p&gt;

&lt;p&gt;Много епитети – лошо хвалене: истинската възхвала е във фактите и в начина на тяхното представяне.&lt;/p&gt;

&lt;p&gt;==&lt;/p&gt;

&lt;p&gt;14&lt;/p&gt;

&lt;p&gt;==&lt;/p&gt;

&lt;p&gt;Талантът на писателя се състои в умението да назове точно и да онагледи ярко. Мойсей, Омир, Платон, Вергилий, Хораций стоят над останалите заради своята изразителност и образност: да пишеш естествено, силно и дълбоко, значи да казваш истината.&lt;/p&gt;

&lt;p&gt;==&lt;/p&gt;

&lt;p&gt;15&lt;/p&gt;

&lt;p&gt;==&lt;/p&gt;

&lt;p&gt;По отношение на стила би трябвало да се направи това, което бе сторено в архитектурата. Готическият стил, въведен от варварите за построяване на дворци и храмове, бе изоставен; върнахме се отново към дорийския, йонийския и коринтския стил. Това, което преди можеше да се види само по руините на Стария Рим и Древна Гърция, сега е на мода, изпъква на преден план по нашите портики и перистили. По същия начин писателят не може да постигне съвършенство или евентуално да задмине древните, ако не им подражава.&lt;/p&gt;

&lt;p&gt;==&lt;/p&gt;

&lt;p&gt;Колко века са изминали, преди познанието и изкуството на хората да се върнат към мярката на древните и да приемат простото и естественото!&lt;/p&gt;

&lt;p&gt;==&lt;/p&gt;

&lt;p&gt;Авторите от древността и начетените съвременници са наша храна: изстискваме ги, изтръгваме максималното от тях и пълним с това нашите произведения; а когато самите станем автори и добием самоувереност, надигаме се срещу тях, малтретираме ги, подобно на здравите и силни от кърмата деца, които бият своята дойка.&lt;/p&gt;

&lt;p&gt;==&lt;/p&gt;

&lt;p&gt;Един съвременен автор доказва, че ние превъзхождаме древните в две неща – в теорията и в образците: теорията той черпи от собствения си вкус, а образците – от произведенията си.&lt;/p&gt;

&lt;p&gt;==&lt;/p&gt;

&lt;p&gt;Той признава, че макар и да са неравностойни и да не съблюдават правилата, древните имат някои добри страни; той привежда цитати от тях, които са толкова хубави, че заради тях хората четат и неговата критика.&lt;/p&gt;

&lt;p&gt;==&lt;/p&gt;

&lt;p&gt;Някои талантливи автори се обявяват в подкрепа на древните и против съвременните; но техните становища са съмнителни, тъй като творбите им следват до такава степен античния вкус, че те сякаш защитават собствената си кауза: затова ги и отхвърлят.&lt;/p&gt;
</description>
        <pubDate>Thu, 27 Feb 2020 00:00:00 +0000</pubDate>
        <link>/newbooks/2020/02/27/12-43-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BC%D0%B8%D1%81%D0%BB%D0%B8%D1%82%D0%B5%D0%BB-%D0%B6%D0%B0%D0%BD-%D0%B4%D1%8C%D0%BE-%D0%BB%D0%B0%D0%B1%D1%80%D1%8E%D0%B9%D0%B5%D1%80-%D0%B8-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2020/02/27/12-43-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BC%D0%B8%D1%81%D0%BB%D0%B8%D1%82%D0%B5%D0%BB-%D0%B6%D0%B0%D0%BD-%D0%B4%D1%8C%D0%BE-%D0%BB%D0%B0%D0%B1%D1%80%D1%8E%D0%B9%D0%B5%D1%80-%D0%B8-%D0%BE%D1%82%D0%BA%D1%8A%D1%81.html</guid>
        
        <category>Жан дьо Лабрюйер</category>
        
        <category>Характери</category>
        
        <category>Колибри</category>
        
        <category>философия</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Картата на Анна&quot; на Марек Шинделка - магнитната сила на несъвършенствата във времето на Фейсбук</title>
        <description>&lt;p&gt;&lt;em&gt;“Съвършена си, светът край теб е съвършен, а това е проблем, защото се сливаш с фона, защото насред всичко това започваш да копнееш за грешка, за някакъв дефект.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Марек Шинделка е едно от любимите имена на по-младите и тези на средна възраст читатели в родната си Чехия и в Европа, като действително може да се каже, че той е до голяма степен “поколенчески” автор (роден е 1984 г.). В интервю за БНТ писателят казва, че го вдъхновяват именно проблемите на собственото му поколение и това, което се случва тук и сега, тъй като за миналото е писано твърде много, но един писател има дълг преди всичко към своето съвремие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Картата на Анна”&lt;/strong&gt; е третата му издадена у нас книга (изд. “Изида”, 2019, превод: Красимир Проданов). Тя е и първата, чрез която се запознавам с творчеството на Шинделка, като бих казала, че я намирам подходяща за всякаква публика.&lt;/p&gt;

&lt;p&gt;==&lt;/p&gt;

&lt;p&gt;Тази недълга книга съчетава на пръв поглед отделни разкази, но колкото повече напредваме в тях, толкова повече проличава нишката, която обвързва всички тях в един пъзел. Самият Шинделка сравнява “Картата на Анна” с онези игри, при които трябва да свързваш номерирани точки, постигайки контур. Контурът, в случая, е този на героинята Анна, чието определяне като “главна” би било условно, тъй като на практика тя е централна само може би в два-три от разказите, а през другите преминава като силует, повей, събеседник, за да достигне в последния разказ до онази точка в живота, до която обикновено стигат приказките.&lt;/p&gt;

&lt;p&gt;==&lt;/p&gt;

&lt;p&gt;**Както показва заглавието на книгата, животът на Анна бива сякаш картографиран **&lt;/p&gt;

&lt;p&gt;==&lt;/p&gt;

&lt;p&gt;чрез отделните истории в нея. Впрочем най-особеното и оригиналното при този замисъл е не, че разказите са свързани, а това, че Шинделка извежда на преден план второстепенните герои. Хората, които (както разбираме благодарение на оставените от автора улики) са свързани с 30-годишната Анна, но получават възможност да проявят гласа си в самостоятелен наратив. Те се оказват нейни събеседници, приятели, гаджета, съпруг, дядо, баща и т.н. При някои от тях Шинделка умишлено запазва генерични имена - Шоумена, Архитекта, Писателя.&lt;/p&gt;

&lt;p&gt;==&lt;/p&gt;

&lt;p&gt;Героите са уловени често в момент на личностна драма, отчуждение или раздяла, отношения тип it’s complicated, етап, на който е набъбнала ситуация за разрешаване. Имаме например жената в разказа “Раковина”, забременяла точно когато е решила да изостави съпруга си. Оставането й с него е компромис, който (когато гледните точки се сменят), изненадващо разбираме, че самият той е направил. Представяният в нейното съзнание като отвратително влюбен до обезличаване мъж всъщност сам е жертва на обстоятелствата, тъй като собствената му любов се е превърнала в състрадание, което търпи брака. Героите на Шинделка притежават собствени наративи, които - показани през отделните гледни точки - изумяват с бездната, която понякога разделя възприятията ни за най-близките. Защото “Картата на Анна” учи да забелязваме детайлите, както правилно отбелязва анотацията към книгата.&lt;/p&gt;

&lt;p&gt;==&lt;/p&gt;

&lt;p&gt;**Марек Шинделка говори много за съвременния свят, **&lt;/p&gt;

&lt;p&gt;==&lt;/p&gt;

&lt;p&gt;обсебен от социалните мрежи и виртуалната реалност. Една от натрапчивите теми е тази за изкуствеността, или дори театралността, в поведението на съвременния човек. На редица места той изтъква неговата подчиненост на предварителни и придирчиви сценарии, модели, образи, които хората все по-напрегнато, по-неврастенично и самокритично се опитват да вместят в жестовете си, да изиграят, да представят на света - дори в най-интимните си занимания. Няма как тук да не се сетим за културата на селфитата и щастливите снимки във фейсбук. “Всички тия дизайнери на собственото си его. Шлифовчици на диамантени аватари из социалните мрежи“, пише той.&lt;/p&gt;

&lt;p&gt;==&lt;/p&gt;

&lt;p&gt;Двойнственият живот, който съчетава действителната ни уязвима и проблемна същност с тази, която преекспонираме и моделираме онлайн, занимава много Шинделка. Той разсъждава и за съвършенството (нека го мислим през задължителния разкрасяващ филтър), откривайки обаче, че&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Дефектът работи като магнит, Анна, хората копнеят за грешки“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Може би най-философски гъстият разказ е “Реалности” - нещо като монолог на Писателя пред една само присъстваща Анна, която той сравнява с YouTube - пълна с чужди неща и спомени, резервоар за време. Между всичко останало Писателя разсъждава и за това как днес “страшно се нуждаем от истории, без тях вече не можем да живеем”. Във времето на Гугъл и Уикипедия обаче “Всяка историческа личност се превръща в марка, в жалък символ, създаден от два-три уики-цитата. В нещо, което може да се консумира с апетит, лесно, бързо, пък и добре се храносмила.”&lt;/p&gt;

&lt;p&gt;==&lt;/p&gt;

&lt;p&gt;Шинделка обръща особено внимание и на тялото, на неговите жестове, но и на самите му части. Всъщност едноименният разказ “Картата на Анна” инвентаризира именно частите от тялото й, разказвайки по една история от живота на героинята, обвързана или асоциирана с тях. Например устните, наследени от майка й - една от жените в семейството, водели борба за “проекта” Анна по техен модел; или носът, който й е причинявал толкова тревоги в пубертета с проблемния си, според нея, вид; лявото ъгълче на устните, приютило особената й усмивка (също белег, който Шинделка откроява при много от героите си); първата бръчка на челото.&lt;/p&gt;

&lt;p&gt;==&lt;/p&gt;

&lt;p&gt;Що се отнася до писателския глас, Марек Шинделка притежава особен, разпознаваем стил, в който често присъстват елиптични изречения, както и една много особена, често неочаквана, на места тромава, но винаги интересна образност, подплатена често със (само)ирония. Самият автор в интервю за БНР казва, че никога не е спирал да пише поезия, просто я е пренесъл в прозата. И действително, на места разказите му звучат с поетично концентриран смисъл, ярки метафори и известна абстрактност. Впрочем специално с езика и смисъла Марек Шинделка се занимава в разказа “Прекалено трудно оръжие” (именно речта). Оставям ви с един цитат от там:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“В детството, спомняше си Петър, беше лесно да стигнеш нищото, стоящо зад думите. Лесно беше да прекъснеш или да унищожиш значението на нещата. Човек все стоеше само на крачка от празнотата. Понятията още не прилягаха напълно, не се бяха закрепили към предметите така стабилно. Едва по-късно се вдървиха и прораснаха: въобще не беше лесно да разоръжиш някои понятия. Постоянно и натрапчиво притежаваха смисъл, постоянно ги разбираше.”&lt;/em&gt;&lt;/p&gt;
</description>
        <pubDate>Wed, 26 Feb 2020 00:00:00 +0000</pubDate>
        <link>/interviews/2020/02/26/10-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D0%B0%D0%BD%D0%BD%D0%B0-%D0%BD%D0%B0-%D0%BC%D0%B0%D1%80%D0%B5%D0%BA-%D1%88%D0%B8%D0%BD%D0%B4%D0%B5%D0%BB%D0%BA%D0%B0-%D0%BC%D0%B0%D0%B3%D0%BD%D0%B8%D1%82%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BD%D0%B5%D1%81%D1%8A%D0%B2%D1%8A%D1%80%D1%88%D0%B5%D0%BD%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA.html</link>
        <guid isPermaLink="true">/interviews/2020/02/26/10-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D0%B0%D0%BD%D0%BD%D0%B0-%D0%BD%D0%B0-%D0%BC%D0%B0%D1%80%D0%B5%D0%BA-%D1%88%D0%B8%D0%BD%D0%B4%D0%B5%D0%BB%D0%BA%D0%B0-%D0%BC%D0%B0%D0%B3%D0%BD%D0%B8%D1%82%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BD%D0%B5%D1%81%D1%8A%D0%B2%D1%8A%D1%80%D1%88%D0%B5%D0%BD%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA.html</guid>
        
        <category>Марек Шинделка</category>
        
        <category>Картата на Анна</category>
        
        <category>Изида</category>
        
        <category>разкази</category>
        
        <category>рецензия</category>
        
        
        <category>interviews</category>
        
      </item>
    
      <item>
        <title>Излизат мемоарите на Асен Агов &quot;Добър вечер, дами и господа!&quot; (прочетете ОТКЪС)</title>
        <description>&lt;p&gt;На 5 март излиза дебютната книга на българския журналист и политик Асен Агов – „Добър вечер, дами и господа! Бягството на България към свободния свят”. Едновременно публицистика, мемоар и историческа хроника, текстът на депутата в Народното събрание от 1994 до 2013 г. проследява бягството към свободния свят на българското общество от комунизма до наши дни.&lt;/p&gt;

&lt;p&gt;==&lt;/p&gt;

&lt;p&gt;На същата дата (5 март) от 18,30 ч. „Добър вечер, дами и господа!” ще бъде представена за първи път пред софийската публика в „Сити Марк Арт Център” (бул. „Янко Сакъзов” 30).&lt;/p&gt;

&lt;p&gt;==&lt;/p&gt;

&lt;p&gt;Заглавието на книгата е вдъхновено от фразата, превърнала се в символ на стремежа за независимост в журналистиката и откъсване от комунистическото минало. Като водещ на „По света и у нас” Асен Агов избира да се обърне към зрителите за пръв път с „Добър вечер, дами и господа” вместо с приетото „другари и другарки”.&lt;/p&gt;

&lt;p&gt;==&lt;/p&gt;

&lt;p&gt;От събитията, натрапили на България комунизма и неговите гонения, през свалянето на режима, бурните години на Прехода с неговите протести и митинги в търсене на политическа и гражданска свобода, чак до първите две десетилетия на XXI век книгата е личен поглед към историята на съвременното българско общество на човек, прекарал цялата си кариера във вихъра на обществения живот.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В настъпилата вечер достъпът до парламента бе невъзможен. Демон¬странтите бяха съборили огражденията и бяха стигнали до северния вход, пред който паркираните служебни коли бяха с изпочупени стъкла и смач¬кани ламарини. Потрошени бяха прозорците на заместникпредседателския кабинет, които гледаха на север. Входът беше барикадиран отвътре, а демон¬странтите бяха опитали да го подпалят. Единственият начин да вляза обратно беше през прозореца на парламентарната ни група срещу БАН. Наши привърженици ме вдигнаха на ръце, за да го достигна, отвътре го отвориха и аз скочих в стаята. Осведомих Иван за разговора си с Боулън. Той само поклати глава.&lt;/p&gt;

&lt;p&gt;==&lt;/p&gt;

&lt;p&gt;Навън в коридора по земята бяха насядали полицаи от отрядите за бор¬ба с безредиците. Бяха въоръжени, но бяха свалили каските си, а щитовете им лежаха до тях. Нагъваха сандвичи и пиеха кока-кола, които бяха взели от парламентарния бюфет, без да ги плащат, както ми казаха уплашените про¬давачки. По закон униформени с оръжие не можеха да влизат в Народното събрание. Заговорих един от тях и той ми каза, че влезли, когато демон¬странтите атакували входа. Заповядали им да охраняват народните предста¬вители. Ние със сигурност нямахме нужда от охрана, така че явно вътрешният министър Добрев се беше погрижил за своите.&lt;/p&gt;

&lt;p&gt;==&lt;/p&gt;

&lt;p&gt;Остана без отговор въпросът кои бяха хората, които събориха метални¬те огради при очевидното бездействие на полицаите, изпотрошиха прозор¬ците и вратата на сградата, съсипаха няколко коли и се опитаха да запалят барикадата на входа. Появиха се догадки, че е било нарочна провокация, за да влязат въоръжените полицаи в събранието. Но те не получиха потвърж¬дение, нито пък някой ги опроверга категорично.&lt;/p&gt;

&lt;p&gt;==&lt;/p&gt;

&lt;p&gt;Откъм стаята на БСП се чуваше как депутати пеят партизански песни, което само усилваше впечатлението за налудничаво или поне лишено от всякаква логика тяхно поведение. Поредният опит на Костов и Савов да поискат да се гласува декларацията бе неуспешен. Те свикаха парламентар¬ните групи и решихме да напуснем събранието. В коридора ни пресрещна пребледнял председателят Сендов. Костов му съобщи, че напускаме, и го отмина, а Сендов се провикна след него: Нас на кого ни оставяте?&lt;/p&gt;

&lt;p&gt;==&lt;/p&gt;

&lt;p&gt;С мегафони отвън Костов и Савов свикаха митинг пред входа на Св. Александър Невски и множеството ни последва. Хората от страната си бяха тръгнали, но броят на демонстрантите оставаше внушителен. Костов разка¬за какво се бе случило и призова към национални протести дотогава, докато политическата криза се реши. Петър Стоянов също дойде и призова да се избегне насилието.&lt;/p&gt;

&lt;p&gt;==&lt;/p&gt;

&lt;p&gt;Прибрах се у дома, за да се преоблека в по-топли дрехи и да се върна в парламента. Румяна бе в течение на всичко, защото бе следила целия ден събитията по Радио Дарик, което предаваше на живо. Беше сготвила капама, тъй като бяхме поканили Филип и Елена на вечеря, която, естествено, се осуети. Хапнах набързо, а Румяна също се екипира за студа навън и поиска да дойде с мен.&lt;/p&gt;

&lt;p&gt;==&lt;/p&gt;

&lt;p&gt;Северният вход бе поразчистен, за да се минава през него, но бе строго охраняван от отряда за борба с безредиците. Светла, секретарката на гру¬пата, ми каза, че Костов и Савов са в стаята на Юнал Лютфи, заместник-председател на НС. Отидох да питам има ли още нужда от мен. Вътре бяха още Доган и Соколов. Часът бе вече три и половина сутринта. Всички бяхме много уморени.&lt;/p&gt;

&lt;p&gt;==&lt;/p&gt;

&lt;p&gt;Костов ме отпрати да поспя поне малко, с Румяна излязохме от стаята и тогава Галя Събева, репортер на Reuters, изскочи от затъмненото южно фоайе на Народното събрание и се втурна по осветения западен коридор в лудешки бяг, изненадващ за крехката ѝ фигура. В очите ѝ се четеше уплах. Миг по-късно се появиха преследвачите – двама цивилни от охраната на парламента. Викнах им: Защо я гоните? Единият задъхано отвърна: А тя защо бяга?&lt;/p&gt;

&lt;p&gt;==&lt;/p&gt;

&lt;p&gt;Спряха пред Румяна и мен. Галя също спря десетина метра напред и се обърна да види какво става. Напуши ме смях. Имаше комичен абсурд в това, че Галя бягаше, защото я гонеха, а служителите я гонеха, защото тя бягаше. Смехът обаче щеше да е дълбоко неуместен в онази драматична нощ.&lt;/p&gt;

&lt;p&gt;==&lt;/p&gt;

&lt;p&gt;Както сама ми разказа поуспокоилата се Галя, имаше защо да бъде го¬нена. Промъкнала се бе до малкия сервизен източен вход на събранието, за да стане свидетел на пазена в тайна операция, с която изведоха в три часа депутатите от БСП. В индийска нишка, с чанти на главите те бяха нато¬варени на автобус, за да избегнат гнева на демонстрантите, оредели около парламента, но все така яростни.&lt;/p&gt;

&lt;p&gt;==&lt;/p&gt;

&lt;p&gt;Многобройните полицаи навън не си поплюваха. Облечени в страхо¬витите си доспехи, те разгонваха с палки обсадилите парламента. Двама младежи бягаха по Цар Освободител към университета. Полицай настигна единия и го заналага с всички сили. Инак тихата и мълчалива Румяна из¬бухна: Животно, престани! Той понечи да я удари с палката, но другият се провикна: Този е депутат. Момчетата избягаха.&lt;/p&gt;

&lt;p&gt;==&lt;/p&gt;

&lt;p&gt;Свихме по булевард Васил Левски, преименувания от Софиянски Тол¬бухин, и се упътихме към дома. Студът в четири сутринта беше непоносим, но вървяхме бавно някак по инстинкт, вероятно за да свалим адреналина, покачен до крайност от случилото се. Току-що преживяното още не ни позволяваше да осъзнаем веднага, че тази нощ беше съдбоносна за Бълга¬рия. Будните граждани отново бяха поискали самоотвержено свободата си. Щяха да отвоюват обаче само началния ѝ отсек. Вече на 48, видях за пръв път как надеждата, отнемана цял век преди това, пробива решително лепка¬вата мъгла на ранния посткомунизъм. България бе ускорила своето бягство към свободния свят.&lt;/p&gt;

&lt;p&gt;==&lt;/p&gt;

&lt;p&gt;На ъгъла с Аксаков срещнахме Таня Ваксберг, журналистка от Радио Свободна Европа, която преди работеше за нас с Нери в Екип 2. Бе видяла как пребиват Филип по-нагоре в пряката, където полицаите бяха натикали много демонстранти. Филип бе се опитал да ги защити, но бе пострадал тежко и той. Някой бе извикал линейка и го бяха откарали в Института за спешна помощ Пирогов.&lt;/p&gt;

&lt;p&gt;==&lt;/p&gt;

&lt;p&gt;Взехме колата пред нас и тримата отидохме в болницата. Линейките една след друга докарваха ранени от полицията. Искахме да разберем нещо за Филип, но лекарите и сестрите бяха толкова заети, че изобщо не ни обър¬наха внимание. След около половин час Ели изведе Филип на количка от един от спешните кабинети. Главата и лявото му око бяха бинтовани, ня¬маше очила и едва ни разпозна. Ели ни каза, че има сътресение на мозъка. Предложих им да ги закарам до тях, но не стана нужда, защото му бяха осигурили линейка.&lt;/p&gt;

&lt;p&gt;==&lt;/p&gt;

&lt;p&gt;Прибрахме се в шест сутринта, запалих цигара и пуснах Радио Дарик. Репортерите му съобщаваха за побоите на Аксаков и други тъмни улици около парламента. Според тях в насилието се бяха включили допълнителни части, докарани вечерта от страната. Акцията Сплашване не сработи и разяри хората още повече.&lt;/p&gt;

&lt;p&gt;==&lt;/p&gt;

&lt;p&gt;Ейвис ми се обади в понеделник сутринта у дома, за да ми каже, че онзи ден бях прав. Извини се задето не беше оценила добре положението в столи¬цата. В четири следобед ОДС насрочи протестно шествие. Хиляди хора се събрахме пред НДК и се отправихме към сградата на Министерския съвет на Дондуков. Трамваите тогава вървяха по Витошка и пътници в тях ни поз¬дравяваха с двата вдигнати пръста в знака на победата. Най-отпред вървяха лидерите на СДС и Народен съюз. Спряхме за половин час пред МС, за да скандираме Оставка! Продължихме по Цар Освободител. Петър ни посрещ¬на и поздрави от балкона на временния си кабинет в сградата на Народното събрание, в каквато се превърна бившият партиен дом в историческата иро¬ния крепостта на комунистическата диктатура да стане символ на свободния избор. Шествието завърши с митинг пред Св. Александър Невски.&lt;/p&gt;

&lt;p&gt;==&lt;/p&gt;

&lt;p&gt;Така продължи всеки ден при неизменно минусови температури до началото на февруари. Подобни шествия и митинги се свикаха в големи и малки български градове, а на 19 януари, когато Петър положи клетва в специално заседание на Народното събрание, синдикатите обявиха обща политическа стачка с искане за предсрочни парламентарни избори. Това бе втората национална проява в историята на България след стачката за остав¬ката на Андрей Луканов. И двете идваха в знак на протест срещу мизерията, предизвикана от управлението на бившите комунисти.&lt;/p&gt;

&lt;p&gt;==&lt;/p&gt;

&lt;p&gt;Петър встъпи в длъжност на 22 януари, настани се на Дондуков 2 и след седмица връчи на Николай Добрев забавения от Желев мандат. Вечерта се обърна по телевизията към нацията с формула за изход от кризата. Тя пред¬виждаше партиите да се откажат от мандатите си за съставяне на правител¬ство и да се върнат в парламента, за да гласуват бюджета, закона за валутния борд и други необходими решения. След това ще разпусна събранието, ще насроча избори и ще назнача служебен кабинет, заяви новият президент. Съобщи още, че свиква на 4 февруари Консултативния съвет за национална сигурност. Скъпата ми приятелка Нери стана негов говорител заради дове¬рието, изградено в дългата им дружба в Пловдив.&lt;/p&gt;

&lt;p&gt;==&lt;/p&gt;

&lt;p&gt;В онзи съдбоносен вторник спряхме с шествието в ларгото между Ми¬нистерския съвет и президентството, където заседанието на консултатив¬ния съвет продължаваше. Мина час, измръзнахме до кости, но търпеливо чакахме резултата. Напрежението достигна краен предел, защото при отказ на БСП да върне мандата страната влизаше в спиралата на граждански кон¬фликт с непредвидим изход. Страховете, предизвикани от събитията в съ¬седна, вече бивша Югославия, сковаваха мозъците ни. Усилваха ги необез¬покоявани от полицията едри мъже с дебели вратове, които ни наблюдаваха мрачно от входовете на кооперациите по Витошка.&lt;/p&gt;

&lt;p&gt;==&lt;/p&gt;

&lt;p&gt;Свечеряваше се, но денят бе слънчев и все още беше относително светло, когато техници започнаха да поставят на балкона на първия етаж на президентството микрофони и две големи тонколони. Петър излезе по костюм и прочете декларацията на Съвета, в която се съобщаваше, че До¬брев и Първанов бяха върнали мандата. Хилядите участници в шествието, запълнили пространството от хотел Шератон на изток до БНБ, избухнаха във възторжени аплодисменти и възгласи Победа! Предишното напрежение се стопи мигновено. Забравихме за студа и се отправихме към Св. Алексан¬дър Невски за митинг, който събитието преобрази от протестен в празничен. Подкрепящите ни артисти, певци и музиканти сърцато и с много усмивки поставиха неговия финал.&lt;/p&gt;
</description>
        <pubDate>Tue, 25 Feb 2020 00:00:00 +0000</pubDate>
        <link>/newbooks/2020/02/25/09-38-%D0%B8%D0%B7%D0%BB%D0%B8%D0%B7%D0%B0%D1%82-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D1%81%D0%B5%D0%BD-%D0%B0%D0%B3%D0%BE%D0%B2-%D0%B4%D0%BE%D0%B1%D1%8A%D1%80-%D0%B2%D0%B5%D1%87%D0%B5%D1%80-%D0%B4%D0%B0%D0%BC%D0%B8-%D0%B8-%D0%B3%D0%BE%D1%81%D0%BF%D0%BE%D0%B4%D0%B0-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2020/02/25/09-38-%D0%B8%D0%B7%D0%BB%D0%B8%D0%B7%D0%B0%D1%82-%D0%BC%D0%B5%D0%BC%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D1%81%D0%B5%D0%BD-%D0%B0%D0%B3%D0%BE%D0%B2-%D0%B4%D0%BE%D0%B1%D1%8A%D1%80-%D0%B2%D0%B5%D1%87%D0%B5%D1%80-%D0%B4%D0%B0%D0%BC%D0%B8-%D0%B8-%D0%B3%D0%BE%D1%81%D0%BF%D0%BE%D0%B4%D0%B0-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D0%BE%D1%82%D0%BA%D1%8A%D1%81.html</guid>
        
        <category>Асен Агов</category>
        
        <category>Добър вечер дами и господа</category>
        
        <category>Сиела</category>
        
        <category>нова книга</category>
        
        <category>мемоари</category>
        
        
        <category>newbooks</category>
        
      </item>
    
      <item>
        <title>Мартин К. Илиев:  Упражнението по търсене на точната дума е упражнение в съмнение</title>
        <description>&lt;p&gt;&lt;em&gt;С Мартин К. Илиев разговаряме по повод на дебютната му стихосбирка “В печалния хан на дните” (изд. Жанет 45). На 27 февруари от 18.30 ч. в Литературния клуб “Перото” (НДК) ще се състои &lt;strong&gt;представянето на стихосбирката&lt;/strong&gt; с участието на редактора на книгата ВБВ, поетесата Лилия Трифонова и цигуларя Дилян Кабранов.&lt;/em&gt;\
&lt;em&gt;роден през 1994 г. в Русе. Завършва Българска филология в СУ „Св. Климент Охридски“. Лауреат е на ХХХV Националния младежки конкурс за поезия „Веселин Ханчев“ (2018).&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;**Ти си български филолог и в друго интервю говориш за “проклятието на филологията”. Не е ли то и в това, поне според мен, че филологът сякаш е професионално предразположен да се ангажира повече с формата на езика, със “съставянето” на един стих, с шлифовката и всичко това сякаш дори предхожда изразяването на смисъл, който като че идва междувременно, дори понякога в последствие?  **&lt;/p&gt;

&lt;p&gt;==&lt;/p&gt;

&lt;p&gt;Това, струва ми се, е присъщо за всеки пишещ и се случва именно когато думите взимат думата. В света и в литературата те функционират с определени наслоени значения и понякога сами се бутат, сами изпреварват волята на пишещия, нареждат се една след друга и с това задължават автора, който сантиментално ги приема. Упражнението по търсене на точната дума е упражнение по задраскване и освобождаване. В основата си – упражнение в съмнение.&lt;/p&gt;

&lt;p&gt;==&lt;/p&gt;

&lt;p&gt;Филологията е проклятие, доколкото смалява мащаба на познатото, разроява пътищата и те кара да се чувстваш загубен. Впрочем нещо неизбежно. Изучаването на лингвистични дисциплини създава чувство за спокойствие, както и някакво невидимо ателие с чекмеджета и инструменти, които можеш да използваш при писане и редактиране. Когато пиша, съм винаги в нова ситуация – понякога с въдичка над река, понякога в самотното ателие на обущаря, на ботаника, често в позицията на учуден, понякога в тази на скептик.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пишеш много за езика, за назоваването, за точното подбиране на думите, които пасват на света - езикът е лирически герой в поезията ти. И това ли е свързано с горното? Изобщо как работиш - дълго ли търсиш точната дума, прибягваш ли до синонимния речник, за да я “отгатнеш по име”, за да откриеш думата, която се “съгласува”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Много съм се чудил откъде се пръкват думите, докато пиша. Понякога идват като самостоятелна фраза, понякога като цяла броеница. Те все едно изскачат от тъмното в гърдите. Още се мъча да разгадая този процес, но ми се струва, че той има нещо общо с човешката духовитост и стрелбата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“В печалния хан на дните” е разделена на шест цикъла - каква е логиката зад всеки от тях?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“В печалния хан на дните” е много първа книга, доколкото задава основни философски въпроси за хората със съзнание на моята възраст – по реда си те могат да бъдат формулирани като “Къде съм?” (“Град в равнината”), “Кой съм?” (“Описания на вида”), “Кой е това до мен?” (“Седем вятъра, два папагала”), “Какво е да имаш минало?”(“Държави на утешението”), “Какво е да си изгубиш езика?” (“Обявяване на войната”), “Къде човек може да намери утешение?” (“Примери за упование”). Това е книга за търсенето на истини и отговори, които, противно на дефиницията си, са нещо динамично.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В тези стихове няма драма, сгъстени чувства или дори меланхолия, а това е рядкост. Поезията ти не е толкова лична и себевглъбена, а по-скоро ведро любопитна, изследователска, умозрителна, спокойна. Съгласен ли си с това наблюдение?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не напълно. Едно от впечатленията, които имах, докато сглобявах стихосбирката, беше, че усещах произведенията в нея много пъстри като цвят. В тях има много от меланхолията, от печала, но както също си забелязала – много и от любопитството, утешението. Поезията ми е откровено лична и самовглъбена, или най-много споделена.&lt;/p&gt;

&lt;p&gt;==&lt;/p&gt;

&lt;p&gt;**В стиховете ти почти изцяло липсва и природата - като градски човек ли би се описал? Ако е физическо, пространството в стиховете ти е не повече от улица, по-скоро стая, ограничено място, понякога паметта, а в много от стихове - частите на тялото. Това прави ли поезията ти “кабинетна”, както се изразяваш на едно място? **&lt;/p&gt;

&lt;p&gt;==&lt;/p&gt;

&lt;p&gt;Природата винаги ме е вдъхновявала с архаичната си чистота – в книгата присъстват немалко природни образи – като този на папагала, равнеца, силата на вятъра. Обозримите рамки – на стаята-кутия, на тялото, улицата или една поляна навръх Еньовден, са нужни като платно, на което да се разгърне основната история. На фона на рамката, човек по-лесно откроява ставащото, окото (респективно умът) не се губи по този начин.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какви са стихотворенията, които трябва да бъдат рецитирани наум?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ритмичните.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Истините имат срок на годност” - дай ми пример за една временна истина, може би от личния си опит?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;За мен временна истина беше идеята, че човек задължително се чувства млад, когато е обективно млад. След първата младост идва често и първата старост – с умората, болестите, самотността. След нея може да дойде втората младост. Има периоди, в които човек се вдетинява. Въобще ми се струва, че възрастите са разбъркани в реда си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Поезията ли е един от начините да се разглоби цялото, да се пренесе и отново да се сглоби?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, поезията е такъв начин. Тя взима полуразрушеното тяло на паметта и го доизгражда според вкуса и намерението си. Съзнанието впрочем прави това дори без да се нуждае от лист и мастило.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Между утешение и примирение на кое залагаш в собствения си живот?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;При липса на утешение, човек добягва и до примирението.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Най-прозаичното от дните” представлява ли интерес за поетичните ти търсения?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, под привидната му простота се крие голяма и сложна дяволия.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кои са твоите “примери за упование” в литературата? Освен поезия, четеш ли проза и каква? Следиш ли своите български колеги/конкуренти?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Любими автори, които с удоволствие чета, са Гогол, Радичков, Камю, Ахматова, Далчев, Блага Димитрова, Георги Господинов, Цочо Бояджиев. Харесвам автори, които пишат с ясното съзнание, че някой ще отдели от ценното си време, за да ги чете. Това особено важи за прозата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Папагалът се появява на много места в стиховете… И май не е просто метафора, истински е, нали?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Животното на детството ми беше костенурката, а на по-съзнателна възраст започнах да отглеждам папагали. В момента имам два папагала, които всеки ден пускам да летят в стаята ми.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Не очаквам отговор, но все пак… коя е жената с жълтите калинки?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Жената с жълтите калинки е Весела Николова - учителката ми по литература от гимназията, която беше първият човек, който ми даде тласък и ме подкрепи в заниманията с поезия. Тя имаше особена харизма, четеше много, беше изключително човечна. За жалост напусна този свят, без да успее да се порадва на старини. Пазя спомена за нея като към много одухотворен и близък човек, както се казва, от моята кръв.&lt;/p&gt;
</description>
        <pubDate>Mon, 24 Feb 2020 00:00:00 +0000</pubDate>
        <link>/interviews/2020/02/24/12-04-%D0%BC%D0%B0%D1%80%D1%82%D0%B8%D0%BD-%D0%BA-%D0%B8%D0%BB%D0%B8%D0%B5%D0%B2-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D1%82%D0%BE%D1%87%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%B2-%D1%81%D1%8A%D0%BC%D0%BD%D0%B5%D0%BD%D0%B8%D0%B5.html</link>
        <guid isPermaLink="true">/interviews/2020/02/24/12-04-%D0%BC%D0%B0%D1%80%D1%82%D0%B8%D0%BD-%D0%BA-%D0%B8%D0%BB%D0%B8%D0%B5%D0%B2-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D1%82%D0%BE%D1%87%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%B2-%D1%81%D1%8A%D0%BC%D0%BD%D0%B5%D0%BD%D0%B8%D0%B5.html</guid>
        
        <category>Мартин К. Илиев</category>
        
        <category>Жанет 45</category>
        
        <category>В печалния хан нан дните</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Имитация на кошмар&quot; на Ана Бландиана: фантастичното не е обратно на действителното</title>
        <description>&lt;p&gt;_“Фантастичното не е обратно на действителното, то е само по-изпълнено със значения представяне на реалността, и ако логическата ми памет наистина е с празнини, паметта на усещанията и на съня запазва цялата си прецизност, като остава в постоянно и халюцинантно състояние на бдение. Мога да се осланям на тях”. _&lt;/p&gt;

&lt;p&gt;==&lt;/p&gt;

&lt;p&gt;Този цитат от голямата румънска писателка, поетеса, публицистка и общественичка превъзходно синтезира есенцията на нейната кратка проза, събрана в новоиздадената книга “Имитация на кошмар” (изд. Панорама, 2020, превод Румяна Л. Станчева). Томчето събира разказите от циклите “Четирите годишни времена” (1977) и “Проекти за миналото” (1982).&lt;/p&gt;

&lt;p&gt;==&lt;/p&gt;

&lt;p&gt;Идва ми да определя тези разкази като градски магически реализъм, изкушен от природата, но ми се струва, че това няма да е съвсем точно – общият знаменател е по-скоро изумителната фантазия на Бландиана. И историите, които се случват в пространството на града, с неговата социалистическа еднотипност, невзрачност, анонимност и клаустрофобичност, и онези, които ни отнасят в първичността на разтуреното от същия този социализъм село и в обилието на природата, са подчинени малко или много на сюрреалистични преживявания – обикновено на разказвачката, с която Бландиана не крие единосъщието си. Тези преживявания са сензорни до болезнена пресита на сетивата, чувствени до екзотика, невъзможни до гротеска. Едно непрекъснато трептене на границата между реалното и съня, истината и кошмара – “друга реалност, в която нещата стоят съвсем различно”.&lt;/p&gt;

&lt;p&gt;==&lt;/p&gt;

&lt;p&gt;С писането си Ана Бландиана сякаш подлага действителността на безкрайно деление, извършва деконструкция на предметите, явленията, жестовете – до степен, в която буквално стига до базовите им елементи. Нейните сцени и описания са обсесивно детайлни. Това усещане за роене пред погледа ни е подпомогнато изключително много от характерния стил на Бландиана, който вероятно би спънал някои читатели. Той е многословен и витиеват, изпълнен с разточителни сравнения и метафори, с много прилагателни и дълги изречения, които се разклоняват в нови и нови подчинени – предизвикателство, което изисква усилено внимание, но е и източник на особена сетивна и интелектуална наслада. В този смисъл е забележителна работата на преводачката Румяна Станчева.&lt;/p&gt;

&lt;p&gt;==&lt;/p&gt;

&lt;p&gt;Да, подобни на поеми, тези разкази обикновено предлагат много повече език и възприятия, отколкото „задоволителна“ сюжетност, и както споменах, описанията са толкова концентрирани, че създават усещане за свръхреалност. Впрочем нека тук си позволя едно сравнение със сънародника на авторката Макс Блехер и излязлата му наскоро на български книга с два романа “Случки в близката нереалност” (“Жанет 45”, 2019). Бландиана изключително ми напомни за него, както впрочем и за атмосферата в разказите на Дино Будзати и в излезлия наскоро експериментален роман на Казуо Ишигуро “Неутешимите” („Лабиринт“, 2019).&lt;/p&gt;

&lt;p&gt;==&lt;/p&gt;

&lt;p&gt;Бландиана също си служи умело с граматиката на кошмара, използвайки сюрреалистични похвати като разтеглянето и свиването на времето и пространството, внезапната промяна или поява и други. За нас, читателите, четенето на историите се превръща в хипнотизирано следване на творческото въображение, като на загадка или игра, което често ни оставя посред нищото, без да обяснения, развръзка или край, точно така както изведнъж прекъсват и сънищата ни. Ритъмът на разказване обикновено се ускорява, както при приключение, на което се отправяме. Фантазията е редакция на реалността, според Бландиана, и в този смисъл пишещият, разказвачът, е най-изложен на възможностите да провиди отвъд границата между реалната гледката и съня, да попадне – да се подхлъзне – в ничията им земя.&lt;/p&gt;

&lt;p&gt;==&lt;/p&gt;

&lt;p&gt;Повечето от разказите на Бландиана работят с чудото и вълшебството и с капацитета на съвременния човек да го вижда и преживява. Или пък на живота – да го имитира. Понякога е откровение в призрачна църква, излюпени от яйца ангелчета, ангел с битие на човек, оживял мъртвец, мъртъв делфин със съзнание, деца, които не се раждат, а растат като растения, събудени като чудовища пластични и живи пейзаж, над които героинята например полита или дори удивителната човешка способност за оцеляване… Невъзможността на всичко това е предизвикана, а феномените са повод за епифания, за някакво особено прозрение или проникване в паметта. Чудесата не са просто духовни преживявания – за да ги смеси с реалността, Бландиана описва почти физиологичните си реакции към тях (например прилошаването) – едновременно злокобни и неудобни, но и блажени и сублимни. Тя ги нарича “изтощителни и възхитителни дарове”. И запазва докрай несигурността: дали само ти си посветен във вълшебството или всъщност си единственият, който не съзнава какво в действителност се случва.&lt;/p&gt;

&lt;p&gt;==&lt;/p&gt;

&lt;p&gt;Възприятието и паметта, начинът, по който паметта ни е селективна, непредвидима, ненадеждна, капризна, често уловила се за подробности, но изгубила щрихите на общата картина, също е във фокуса на Ана Бландиана (което пък ми напомни за друга излязла наскоро книга – “Памет за Паметта“ на Мария Степанова, “Жанет 45”, 2019). С размишления за ентропията на паметта и постепенното отпадане от нея на усещания, вълнения, персонажи, както и за когнитивните ни особености изобщо започват всички разкази от “Четирите годишни времена” например.&lt;/p&gt;

&lt;p&gt;==&lt;/p&gt;

&lt;p&gt;Като че ли навсякъде Бландиана противопоставя, или не, всъщност обвързва в родство, живота и смъртта, раждането и гниенето, кипежа и тлеенето, които парадоксално, както при растенията, се случват на едно и също място – в пръстта. Кръгът се затваря от тези еднакви по екстатичност събития, които присъстват като тема в повечето й разкази. “Смъртта и животът съществуват в природата толкова взаимосвързано и главно толкова обратимо, че бяха еднакво изпълнени с наслаждение, еднакво съблазнителни”.&lt;/p&gt;

&lt;p&gt;==&lt;/p&gt;

&lt;p&gt;Противопоставянето на града и селото, което в наши дни е сведено до бледо предградие или пък напротив – е напълно изоставено насред полето, също намира сериозно място в прозата й. Бландиана пише много за селата, с носталгия по тяхното минало на жизнено земеделие и битова самодостатъчност, близостта им до земята и богатия им живот. Много от разказите й звучат като елегия за онова, което комунизмът причини на селото и селското стопанство, преди да затвори хората в града, където “липсва човешкият безпорядък и неравенство”, ластарите на ароматния живот, онова, което градския човек е загубил сетивата си да разпознае. Бландиана например пише за пролетта като за най-непоносимия сезон за градските жители. Героите й често се отдават на специални представления на природата, преживени в самота. Впрочем всичко това не е случайно: Бландиана има значителен стаж в противопоставянето на режима, за което многократно плаща, вкл. чрез изселването си извън големия град.&lt;/p&gt;

&lt;p&gt;==&lt;/p&gt;

&lt;p&gt;Като радетел за истината и свободата, тя пише и няколко истински истории за лагерите, например “Репортаж” и “Проекти за миналото” – покъртителни истории за “прибираните” през 50-те години, изселваните и интернираните, принудени да оцеляват в нечовешки условия чрез силата на човешкия си дух и изобретателност. Но много и от останалите истории също могат да се четат като критични за властта, насилието, отчуждението алегории. “Дори живота не сме в състояние да разпознаем, толкова сме свикнали с неистините и заместителите” е не само философско, но и политическо изказване.&lt;/p&gt;

&lt;p&gt;==&lt;/p&gt;

&lt;p&gt;Символиката в разказите на Бландиана е дълбока и поли-смислена и си мисля, че всеки читател би открил за себе си нещо, заради което би могъл да ги хареса. Изобщо Ана Бландиана е централна фигура в румънската литература (имам дори детска книжка от нея вкъщи) и познаването й най-малкото е препоръчително.&lt;/p&gt;
</description>
        <pubDate>Thu, 20 Feb 2020 00:00:00 +0000</pubDate>
        <link>/bookreviews/2020/02/20/11-29-%D0%B8%D0%BC%D0%B8%D1%82%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%B0%D0%BD%D0%B0-%D0%B1%D0%BB%D0%B0%D0%BD%D0%B4%D0%B8%D0%B0%D0%BD%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B5-%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%82%D0%BE.html</link>
        <guid isPermaLink="true">/bookreviews/2020/02/20/11-29-%D0%B8%D0%BC%D0%B8%D1%82%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%B0%D0%BD%D0%B0-%D0%B1%D0%BB%D0%B0%D0%BD%D0%B4%D0%B8%D0%B0%D0%BD%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B5-%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%82%D0%BE.html</guid>
        
        <category>Ана Бландиана</category>
        
        <category>Имитация на кошмар</category>
        
        <category>Панорама</category>
        
        <category>разкази</category>
        
        <category>Панорама</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Fri, 31 May 2019 07:52:29 +0000</pubDate>
    <lastBuildDate>Fri, 31 May 2019 07:52:29 +0000</lastBuildDate>
    <generator>Jekyll v3.8.5</generator>
    
      <item>
        <title>Романът &quot;180 секунди&quot; на Джесика Парк, или Как един поглед може да промени живота ти</title>
        <description>&lt;p&gt;Понякога само един миг е достатъчен, за да поеме животът ти в напълно различна от планираното посока. Но в романа на Джесика Парк “180 секунди” (изд. ICU) социалният експеримент, който преобръща живота на героинята, продължава малко повече - 180 секунди, три минути, в които един поглед успява да пропука защитната обвивка на Алисън. Веднъж допуснала светлината и надеждата в своя свят, тя вече може да започне да живее.&lt;/p&gt;

&lt;p&gt;==&lt;/p&gt;

&lt;p&gt;За своите 16 години Алисън е изгубила броя на приемните семейства, в които е получавала измамното обещание за дом - само за да бъде отхвърлена. Всеки опит да се довери и да повярва в правото си на щастие е завършвал с поредното разочарование. За да спаси нараненото си сърце и да оцелее в свят, в който никой не се нуждае от нея, Алисън се научава да се придържа към едно единствено правило: не се привързвай към нищо и никого.&lt;/p&gt;

&lt;p&gt;==&lt;/p&gt;

&lt;p&gt;Едно неочаквано изпитание променя всичко. Алисън е въвлечена в социален експеримент: задачата е да гледа в очите напълно непознат човек в продължение на 180 секунди. Нито тя, нито момчето, което сяда на стола срещу нея, са готови за последиците от тези 180 секунди.&lt;/p&gt;

&lt;p&gt;==&lt;/p&gt;

&lt;p&gt;Тази среща поставя началото на едно емоционално и пречистващо пътуване към себе си, в което Алисън ще промени представа си за света. Пред нея се открива цяла вселена от възможности. Но когато сърцето ти е било разбивано безчет пъти, имаш ли сили да се довериш отново? Можеш ли да свалиш защитните си стени и да повярваш в любовта?&lt;/p&gt;

&lt;p&gt;==&lt;/p&gt;

&lt;p&gt;Младите читатели ще припознаят в историята на Алисън много от собствените си въпроси и житейски лутания. Отхвърляне, раздели, неувереност, враждебна социална среда - все проблеми, с които съвременните тийнейджъри са принудени да се справят. “180 секунди” не дава готови отговори и не борави със заучени клишета. Тя кара читателя (независимо от неговата възраст) да погледне в сърцето си и да намери смелост за следващата решаваща крачка - тази, която ще го отведе към щастието.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Джесика Парк е родена в Бостън, завършва колежа Макалистър в Сейнт Пол, Минесота. Днес живее в Ню Хемпшир заедно със своя съпруг, сина си, двете им кучета и ленивата им котка. Има издадени няколко романа, които се радват на успех в редица страни. Джесика е много активен потребител на социалните мрежи (една от застъпените теми в “180 секунди”) и сериозен привърженик на самоиздаването.&lt;/em&gt;&lt;/p&gt;
</description>
        <pubDate>Thu, 30 May 2019 00:00:00 +0000</pubDate>
        <link>/newbooks/2019/05/30/11-02-%D1%80%D0%BE%D0%BC%D0%B0%D0%BD%D1%8A%D1%82-180-%D1%81%D0%B5%D0%BA%D1%83%D0%BD%D0%B4%D0%B8-%D0%BD%D0%B0-%D0%B4%D0%B6%D0%B5%D1%81%D0%B8%D0%BA%D0%B0-%D0%BF%D0%B0%D1%80%D0%BA-%D0%B8%D0%BB%D0%B8-%D0%BA%D0%B0%D0%BA-%D0%B5%D0%B4%D0%B8%D0%BD-%D0%BF%D0%BE%D0%B3%D0%BB%D0%B5%D0%B4-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B6%D0%B8%D0%B2%D0%BE%D1%82%D0%B0-%D1%82%D0%B8.html</link>
        <guid isPermaLink="true">/newbooks/2019/05/30/11-02-%D1%80%D0%BE%D0%BC%D0%B0%D0%BD%D1%8A%D1%82-180-%D1%81%D0%B5%D0%BA%D1%83%D0%BD%D0%B4%D0%B8-%D0%BD%D0%B0-%D0%B4%D0%B6%D0%B5%D1%81%D0%B8%D0%BA%D0%B0-%D0%BF%D0%B0%D1%80%D0%BA-%D0%B8%D0%BB%D0%B8-%D0%BA%D0%B0%D0%BA-%D0%B5%D0%B4%D0%B8%D0%BD-%D0%BF%D0%BE%D0%B3%D0%BB%D0%B5%D0%B4-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B6%D0%B8%D0%B2%D0%BE%D1%82%D0%B0-%D1%82%D0%B8.html</guid>
        
        <category>180 секунди</category>
        
        <category>Джесика Парк</category>
        
        <category>нов роман</category>
        
        <category>ICU</category>
        
        
        <category>newbooks</category>
        
      </item>
    
      <item>
        <title>Владимир Зарев за чудовищата в нас и около нас, за свободата и властта, за страха и любовта</title>
        <description>&lt;p&gt;&lt;strong&gt;_Антония: На представянето на романа “Чудовището” намекнахте, че е възможно това да е последната ви премиера, че може би сте написал лебедовата си песен? Това лично усещане за време ли е или по-скоро е свързано с тематиката на този роман? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Владимир: _&lt;/strong&gt;Аз съм на 72 години, възраст, в която умния човек усеща, че всеки следващ ден му е подарен от Бога. Но вие сте права, особената тъга в романа все още е у мен и създава това и мъчително, и прекрасно чувство за неизбежност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Същевременно споменахте, че имате идеи за още два романа. Бихте ли повдигнали завесата за техните теми и сюжети?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; От години копнея да напиша роман за исихазма, отдавна ме вълнува темата за съвършенството, за това способен ли е човешкият стремеж да надмогне тялото и да постигне духовно съвършенство. Но ако се замислите, съвършенството е като хоризонта - колкото повече го приближаваме, толкова повече той се отдалечава от нас. Невъзможността да се постигне съвършенство дори с помощта на думите, на Словото, е част от драмата на всеки истински мистик, но и на всеки истински писател.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Романът “Чудовището” е до саморазголване личен, макар да не е автобиографичен. И все пак образът на Симеон Станимиров като че ли не е сам за себе си и изваден от нищото, а концентрира начина на живот на много творци от вашето поколение. Колко близък Ви е той в този смисъл?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; Някои от разказаните събития в „Чудовището“ са се случили с мен или някъде около мен в пространствата на живота, но по-голяма част от тях са измислени. Ето защо романът е по-скоро биографичен и засяга цялото мое поколение интелектуалци. Ние живяхме в две толкова различни и изпълнени с драматизъм епохи, че понякога ми се струва сякаш моята младост се е случила с друг човек, който просто добре познавам.&lt;/p&gt;

&lt;p&gt;==&lt;/p&gt;

&lt;p&gt;Това е времето на социализма, в което непрестанно ни се обещаваше светло бъдеще, но настоящето беше сиво, изпълнено с принуда, с постоянно насилие. А сетне изведнъж попаднахме във времето на привидна демокрация, всъщност на програмирана и обслужвана от всички политически партии и олигарси анархия, в която беше ограбен и още по-лошото обезмислен труда на няколко поколения българи. В тази облагодетелствуваща властимащите анархия беше корумпирана и развратена имунната система на всяка държавност - полицията и съдебната система, беше унизена човешката духовност и болезнено премазано чувството ни за справедливост.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Струва ми се, че в привидно отворения край на текста вие не оставяте никакво пространство за доизмисляне на историята, за романтични надежди. Краят (невъзможната любов) е там от самото начало, той е ясен и неотменим както краят на всеки живот, въпреки нелогичната надежда смъртта да бъде отложена и той да продължи до безкрай. Съгласен ли сте?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_Любовта на писателя Симеон Станимиров е съвършена, защото е неосъществена и непостижима. Ако любовта му се беше случила, тя със сигурност щеше да затъне в неговата физическа безпомощност или в бита, в обстоятелствата, които щяха да я направят банална и неправдоподобно фалшива.&lt;/p&gt;

&lt;p&gt;==&lt;/p&gt;

&lt;p&gt;Права сте, още с появата на главната героиня, Ния, ние вече знаем, че най-вероятно възрастният писател ще бъде повлечен от нейното очарование, но че той няма шанс, че е загубил играта преди тя да е започнала. В края на романа обаче ние разбираме, че Ния също не е безразлична към величието и умората на неговата толкова противоречива личност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Защо избрахте героинята си толкова непосилно млада и красива - не е ли твърде лесно влюбването в нея? И би ли имало разлика за героя Ви, ако тя беше различна, по-зряла, по-несъвършена? За да откроите властта на младостта над старостта и на физическата пълноценност над старческата несъстоятелност ли?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; С напредването на възрастта писателят Станимиров загубва своята свежест и физическа мощ, но все повече усъвършенства своята житейска и интелектуална опитност. Именно неговата човешка опитност го изпълва със съпротива и той дълго отказва да приеме Ния в дома си, да я допусне до себе си, защото съзнава, че тя е едно прекрасно, но неосъществимо изкушение. По-сетне тя се оказва съдбовно изкушение, което е в състояние да разтърси и преодолее неговия егоизъм, неговото желание да остане единствено в думите, в Словото, в текста си.&lt;/p&gt;

&lt;p&gt;==&lt;/p&gt;

&lt;p&gt;Една по-зряла жена, дори болезнено умна и красива, не би могла да изненада и измами закалената му в житейските драми опитност. Писателят всъщност не успява да се противопостави най-вече на младостта, ако щете на неосъзнатата болка по своята собствена изплъзнала се и отшумяла младост.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Да. Героят съзнава, че обиграната власт над думите е единственото му преимущество над това младо момиче, единственото, с което все още може да я докосне и “съблазни”, съпротивлявайки се на надмощието на младостта й. Поразсъждавайте върху тази сила и потентност на словото.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; Ния е млада, фина и нестандартно красива, но тя притежава още едно качество. Тя е удивително умна. Именно тази нейна духовна привилегия я прави уязвима и писателят Станимиров постепенно усеща своя шанс. Многократно съм го казвал, но Словото подобно на младостта и красотата е форма на власт.&lt;/p&gt;

&lt;p&gt;==&lt;/p&gt;

&lt;p&gt;Докато в началото моят герой с неохота разказва себе си, с нарастване на сполетялото го увлечение той все повече се вкопчва в своята споделеност. Неговата искреност, неговата и красива, и цинична искреност се превръща във форма на ухажване. Защото тази искреност разкрива егоизма му, но и усещането му за свобода. А свободата е форма на различие, колкото по-различен е един човек толкова той е по свободен, толкова повече той е себе си. Чуждата свобода ни мами и привлича също както чуждата младост и красота. Свободата да бъдеш себе си няма възраст, тя е непромененото в писателя Станимиров и облечена в Словото предизвиква, възхищава, понякога дори наказва момичето.&lt;/p&gt;

&lt;p&gt;==&lt;/p&gt;

&lt;p&gt;Прекрасно се изразихте… потентността на словото изразява победата на духа над тялото, на зрялата духовност над уморената и изхабена плът. Но тъй като Словото съдържа неподозирана енергия и може всичко, то е в състояние да изпълни тази победа с особена, с привидна, но ясно доловима сексуалност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Антония: Позволих си (в рецензията за романа) да ви поправя, че - поне за мен - той не е за старостта, а за остаряването. Едното е съществително, примирен стазис, а другото е все още глагол, активност, макар и болезнена, съпротивляваща се. Съгласен ли сте с тази привидно дребна разлика? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; Вашата поправка е повече от справедлива. Писателят Станимиров не е стар, но понеже е чувствителен и умен, осъзнава, че остарява, че се намира в състояние, което ще задълбочава неговото безсилие, ще поощрява драматичното му прощаване с младостта  и ще засилва мъчителния за всеки от нас страх от смъртта.&lt;/p&gt;

&lt;p&gt;==&lt;/p&gt;

&lt;p&gt;Също като читателя, Станимиров още в началото знае, че евентуална любовна връзка с младото момиче е невъзможна, че тя ще му донесе единствено страдание, разочарование от собствената му немощ, но капанът на любовта вече е щракнал. В този миг писателят губи най-безценното си качество, загубва свободата си, защото любовта е форма на насилие, тя ни прави несвободни. Прави ни зависими от чувствата и капризите на другия, от непреодолимия му копнеж да властва над нас, въвлича ни в несвободата, която понякога може да бъде красива и прекрасна, но понякога си е живо нещастие, изпълнена е с болка, с обърканост или със самопрезрение. В този миг Станимиров разбира и нещо важно за себе си, той ясно осъзнава, че никога през живота си не е бил истински, всеотдайно, до загуба на ума и волята си влюбен. Осъзнава още, че ще трябва да плати за това.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Точно така. Във веруюто на героя Ви постоянният страх от смъртта е пропорционален на инстинкта и копнежа ни да подчиняваме и властваме. Власт е любовта, която събудена за първи път у Симеон, го кара да чака Ния “с подчинение”. Извън разговора за романа, обаче, къде другаде в живота днес виждате проявленията на властта и страха?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; В годините на творчество и размисъл постепенно осъзнах, че постоянният ни, макар и често неосъзнат копнеж към властта, определя цялото ни човешко поведение, желанията, илюзиите ни, житейските ни стратегии и стремления.&lt;/p&gt;

&lt;p&gt;==&lt;/p&gt;

&lt;p&gt;Парите са свобода, но големите пари са най-вече човешка власт. Любовта и омразата са форма на власт, всеки наш съдбовен избор изразява стремежа ни към власт. Често бебето плаче не защото е гладно или подмокрено, а понеже по този начин предизвиква вниманието на околните, така подсъзнателно властва над родителите си чрез любовта. Жестокостта е власт, но предизвиквайки нашето състрадание, и скръбта е власт. Красотата е власт, но и грозотата е власт, дори страданието и низостта са форма на власт. Сакатият просяк умишлено разголва отрязания си крак и чрез своето страдание се опитва да властва над нас, принуждава ни да го забележим и да му дадем милостиня. Изкуството също е опит да властваме над другите, казвал съм го многократно, чрез силата на словото всеки одарен писател е един очарователен тиранин! Истинските тирани от римските императори до днес вярват, че властта ще ги одари с безсмъртие и по правило се опитват да обожествят себе си!&lt;/p&gt;

&lt;p&gt;==&lt;/p&gt;

&lt;p&gt;Що се отнася до страха от смъртта, не зная дали сте се питали защо Бог изгонва Адам и Ева от Рая. Те притежават един от най-същностните атрибути на Бог – безсмъртието. Но Бог е духовно подвижен, Той е непрекъснато и вечно творящ. Адам и Ева населяват рая, където е вечна пролет, всичко цъфти, нищо не ги заплашва, тяхното съществуване не среща никакво противодействие, необходимост от физическа и духовна съпротива. Отдадени на своята преситеност, те бавно, но сигурно деградират и оглупяват. С ужас Бог наблюдава как подвластни на всекидневното, несвършващо повторение, те постепенно започват да паразитират, стават все по-лениви в доволството си, отъпяват в пълната си и безконфликтна защитеност, а тавтологията на празния им живот в тяхното лишено от творчество безсмъртие постепенно ги превръща в напълно бездуховни и безполезни дегенерати.&lt;/p&gt;

&lt;p&gt;==&lt;/p&gt;

&lt;p&gt;Както вече споменах, житието им се изражда в натрупващо се и обезличаващо повторение, постепенно те деградират в своето безсмъртие и Бог разбира, че Неговото подобие е пълен провал. И Той провижда само една възможност – да отнеме безсмъртието им, да ги върне в цялата мъчителна сложност на Битието, да ги възнагради със смъртта.&lt;/p&gt;

&lt;p&gt;==&lt;/p&gt;

&lt;p&gt;Ако Бог беше пожелал Адам и Ева да не опитат от Дървото на познанието, Той можеше да го изнесе извън рая или да го огради с непристъпна стена. Според мен чрез змията Бог сам ги изкушава да опитат от забранения плод, да извършат първородния грях и като ги изгонва от рая, ги връща в смъртта, а страхът от нея ги превръща отново в мислещи и творящи същества. Те трябва да сътворят огъня, за да оцелеят, да се облекат в кожи, за да се пердпазят от студа и така да отдалечат от себе си смъртта, да измислят каменната брадва, лъка и стрелите, колелото, електричеството и атомната енергия, за да се сдобият със сигурност и да отдалечат смъртта от себе си.&lt;/p&gt;

&lt;p&gt;==&lt;/p&gt;

&lt;p&gt;Защо обаче отговарям така дълго и епично на вашия въпрос? Защото преди да се захвана с новия си роман „Чудовището“ аз внезапно проумях, че копнежът, неотменното желание да властваме над някого или над нещо, както и подтиснатият, но постоянен страх от смъртта са реално едно и също нещо. Че колкото и да звучи измислено, те се подменят, преливат едно в друго според житейските обстоятелства. Това прозрение, ще си позволя да го нарека така, освети усилията ми и ми даде куража да напиша „Чудовището“.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Като че ли забравата и незабравата са неизменно обвързани и понякога неотличими…&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_Винаги съм твърдял, че Словото, че художественото Слово превръща съществуването в битие, а битието в памет, в национална памет. Има писатели, те са много малко, които превръщат описваното от тях битие в световна памет. В този смисъл Словото е форма на най-истинска и трайна незабрава. Докато пишех обаче новия си роман, се досетих, че художественото Слово всъщност променя действителността, то винаги е емоционално украсено, съдържа преувеличения, неточности, добавя, но и отнема нещо от случилото се и следователно в някакъв смисъл е и форма на забрава. Тази дуалистична, противоречива форма на художественото Слово е удивителна, защото същото това противоречие се съдържа и у човека.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Как ни освобождава старостта?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_В старостта човек все повече усеща несвободата, затвора на своето несъвършенно и изтляващо тяло. Но от друга страна духът му, безсмъртното у него се развива и укрепва. И още: в старостта си човек престава да бъде актьор или режисьор в живота, да участва активно в заобикалящото го битие, постепенно той се превръща в зрител, в успокоен и наблюдаващ протичащото зрител. Той вече не ходи на работа и се е освободил от тавтологията на това усилие, не е началник или подчинен на някого. Отгледал е децата си и те не са негова ежедневна, ежечасна грижа. Най-сетне постепенно, макар и с тъга, той се освобождава и от гнета на секса.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Чудовището в романа Ви се оказва много неща: страхът, старостта, властта, миналото, забравата, всичко, което “бди и властва над нас”, “отдалечава ни от светлината и ни споява с мрака и злото”. Но и самият герой бива наричан на няколко пъти чудовище - защо най-вече?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_Нека да обясня защо нарекох този си роман „Чудовището“. Първо, понеже нашата младост може да бъде особен вид чудовище, но и самата старост е също вид чудовище, което ни сграбчва и постепенно ни отнема, унижава ни, често ни превръща в самотници и най-сетне ни убива. По сетне, защото всички ние сме ангели, в които, притаени и скрити, дебнат всякакви по-малки и по-опасни чудовища. И още, защото ние сме заобиколени с всякакви наизскочили из тъмата на несправедливостта чудовища.&lt;/p&gt;

&lt;p&gt;==&lt;/p&gt;

&lt;p&gt;В романа например аз изразявам своята вяра, че Антихристът вече е слязъл на земята, че той може да не е конкретна личност, а някакво явление например. За мен Антихристът е интернет във всичките му безкрайни, всепроникващи и най-вече обсебващи форми. Влезте в метрото, в автобуса, в трамвая и ще се убедите, че хората не се виждат помежду си, а са се вторачили в своите айфони и чатят. Те не искат да се познават, най-вероятно се страхуват от другите, те желаят да си пишат бързи и безсмислени глупости. Същото е на улицата, в киното, в ресторанта, в домовете, на сватба, на погребение.&lt;/p&gt;

&lt;p&gt;==&lt;/p&gt;

&lt;p&gt;Няколко поколения българи от деца живеят в един измислен, нереален, и още по-страшно - в един виртуален свят. Те не четат, а си чатят, не чувстват, а си чатят, запознават се като си чатят, защото така е по-лесно да отблъснеш другия и е по-безболезнено, ако сам бъдеш отблъснат от другия. Задавам си въпросът възможно ли е човек да има сто, двеста, петстотин приятели? Та приятелството е като любовта, то е сложен емоционален избор. Аз мога да уважавам хиляди човеци, но между тях приятелите ми са пет, шест бавно и търпеливо отличени от мен сродни души. Да не говорим, че някои области на това безбрежно и хищно виртуално пространство подстрекават егоизма, омразата и насилието, дават път на воайорството, на порнографията и на всякакви човешки извержения, самото познание в интернет не е духовно преживяване, не е форма на лично откритие и съпричастност, а е информация. Сдъвкана, лесна, скучна информация.&lt;/p&gt;

&lt;p&gt;==&lt;/p&gt;

&lt;p&gt;Виртуалният свят и информацията са заместител на всичко. Много скоро интернет и неговите последствия ще са проблем не по-малко същностен и страшен от стоварващите се над човечеството климатични промени.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Същевременно на възрастния човек, който, както пишете, често помни тъкмо “случайното и безсмисленото”, трудно се удават съвременните технологии, които помнят само важното и точното, само “информацията”. Този вид несъвършена, творческа памет ли отличава човека от неговото евентуално еволюционно бъдеще - изкуствения интелект, машината?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_Човекът не е машина, а същество! Той е постоянно противоречив, изпълнен е с несигурност, с вътрешни и външни несъгласия и колкото и да звучи абсурдно, точно за това е съвършен. Човекът сложно се състои от тяло и дух, от сетива, чувства и разум, които се намират в единство и в несвършващ конфликт. Ако направим от човека машина, ако го трансформираме в някакъв абстрактен изкуствен интелект, ние ще го одарим с вечно съществуване, но съществуването му няма да се превръща в битие!&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Антония: Успява ли всъщност неизкоренимият страх от смъртта по благороден и градивен начин да спаси съвременния човек от постоянната тавтология на съществуването му? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; Този сложен механизъм - незабележимият, но всепроникващ страх от смъртта да ни превръща в активни, в мислещи и творящи същества - действа безотказно и постоянно още от времето, когато сме живели в пещерите. И още нещо, което заслужава да спомена. В човешкото ни съществуване смъртта проявява единствено възможното и истинско равенство. Умират болният, но и здравият, глупакът, но и умният, грозният, но и красивият, бедният, но и богатият, нещастният, но и превилегировано щастливият. Следователно освен равенство смъртта е и форма на морал, ще си позволя да го изрека – тя изразява висшият, Божественият морал !&lt;/p&gt;

&lt;p&gt;==&lt;/p&gt;

&lt;p&gt;Лично аз дълбоко в себе си да се боя от смъртта, защото бидейки някъде в неизвестното и в бъдещето, тя оказва своето постоянно въздействие и повлиява настоящето на всеки от нас. Тя “ни работи”, принуждава ни да творим и така да я надмогваме, да я отлагаме, да живеем в своето привидно „безсмъртие“, следоветелно вторично да обожествяваме себе си!&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Защо все пак смятате, че в живота “всеки избор е погрешен, доказва нашето несъвършенство и завършва с поражение”?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Владимир: **_Животът е постоянен избор, ние всекидневно, ежечасно сме изправени пред някакъв маловажен или съдбовен избор, принудени сме да избираме, да превръщаме своите предпочитания от желания в реалност. А всеки избор е погрешен, защото когато изберем нещо, ако предпочетем някоя житейска посока, ние автоматично отхвърляме всички други възможности, т.е. дори и да е правилен направения вече избор, той ни ограничава, отнема от въображението и свободата ни.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Образът на нощните пеперуди в романа, залутани и блъскащи се в оскъдната нощна светлина - какво символизират за вас?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Владимир:&lt;/strong&gt;&lt;/em&gt; Помня ги от своето детство, те озвучаваха вечерите със своето пърпорене, неотстъпно и безумно се блъскаха в лампите, докато изгорят и намерят смъртта си в чашките на полюлеите.  Те се превръщаха за мен в мистичния, понякога самоубийствен, но винаги обречен копнеж на всеки човек към духовната светлина. Тези пеперуди със запалени червени очи ме изпълваха с ужас, с отврата, но и с особен душевен възторг.&lt;/p&gt;
</description>
        <pubDate>Thu, 30 May 2019 00:00:00 +0000</pubDate>
        <link>/interviews/2019/05/30/10-39-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B0%D1%80%D0%B5%D0%B2-%D0%B7%D0%B0-%D1%87%D1%83%D0%B4%D0%BE%D0%B2%D0%B8%D1%89%D0%B0%D1%82%D0%B0-%D0%B2-%D0%BD%D0%B0%D1%81-%D0%B8-%D0%BE%D0%BA%D0%BE%D0%BB%D0%BE-%D0%BD%D0%B0%D1%81-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B8-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0-%D1%81%D1%82%D1%80%D0%B0%D1%85%D0%B0-%D0%B8-%D0%BB%D1%8E%D0%B1%D0%BE%D0%B2%D1%82%D0%B0.html</link>
        <guid isPermaLink="true">/interviews/2019/05/30/10-39-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B0%D1%80%D0%B5%D0%B2-%D0%B7%D0%B0-%D1%87%D1%83%D0%B4%D0%BE%D0%B2%D0%B8%D1%89%D0%B0%D1%82%D0%B0-%D0%B2-%D0%BD%D0%B0%D1%81-%D0%B8-%D0%BE%D0%BA%D0%BE%D0%BB%D0%BE-%D0%BD%D0%B0%D1%81-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B8-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0-%D1%81%D1%82%D1%80%D0%B0%D1%85%D0%B0-%D0%B8-%D0%BB%D1%8E%D0%B1%D0%BE%D0%B2%D1%82%D0%B0.html</guid>
        
        <category>Владимир Зарев</category>
        
        <category>чудовището</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Рецензия: &quot;Чудовището&quot;, Владимир Зарев - роман за чудовищата на паметта, личността, обществото</title>
        <description>&lt;p&gt;&lt;em&gt;“Дали ще мога да я излъжа с моята опитност, така както тя ме подмами и прилъга със своята младост”…&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;По време на премиерата на последния си роман “Чудовището” (изд. “Хермес”) писателят Владимир Зарев загатна, че вероятно е написал своята лебедова песен (дано не е вярно, тъй като той сподели, че има идеи за още поне две книги!). Истина е обаче, че този роман е може би неговото най-зряло и силно произведение напоследък. То звучи като прекрасна лебедова песен, с която писателят се връща към високите образци в кариерата си, като например “Битието”.&lt;/p&gt;

&lt;p&gt;==&lt;/p&gt;

&lt;p&gt;**Мъдър, непресторен и самовглъбен, романът е до болезненост директен, до саморазголване личен, до саморазпване искрен. **&lt;/p&gt;

&lt;p&gt;==&lt;/p&gt;

&lt;p&gt;Той не флиртува и не ни предлага сами да избираме сантиментално-лицеприятни възможности в привидно отворения край. Въпреки емоционалните ни очаквания за развитието на сюжета, от самото начало краят е неумолимо ясен - така както е ясен краят на всеки живот въпреки непрестанната и нелогична човешка надежда смъртта да бъде отложена и той да продължи до безкрай. И макар да не е автобиографичен, по същество този роман представлява изповед, в която (по признанията на самия автор) са използвани и моменти от собствения му живот. Живот, който впрочем е знаков за цяло едно поколение интелектуалци, както отбелязва писателят.&lt;/p&gt;

&lt;p&gt;==&lt;/p&gt;

&lt;p&gt;Нека вметна тук, че за мен Владимир Зарев си остава един от най-разпознаваемите авторски гласове и стилисти в съвременната българска литература, независимо от оценките за различните му романи, по-силни или по-слаби през годините. В “Чудовището” той не прави изключение. Достатъчни са думи като “непринадлежима”, “разплод”, “непредставим”, за да разпозная пищния му стил, чувствената образност и разточителата словесност. Или начина, по който подбира и описва своите фатални, физически почти съвършени жени, чиято инстинктна женска власт ги прави същевременно жестоки и уязвими, раними и безпощадни. Или неизменното ухание, чрез което гради атмосферата в сцените си - ухание винаги и на конкретни, и на абстрактни неща. Или дори неизменните и предпочитани от него топоси в прозата му – летния Созопол, Дунав край Видин, централна София.&lt;/p&gt;

&lt;p&gt;==&lt;/p&gt;

&lt;p&gt;**Сюжетната рамка в “Чудовището” е като че ли най-логичната и удобната за неговата изповедалност. **&lt;/p&gt;

&lt;p&gt;==&lt;/p&gt;

&lt;p&gt;Един възрастен писател, Симеон Станимиров, приема с неохота да разказва живота си пред млада журналистка, която иска да напише книга за него. Постепенно той бива обсебен от нея и от разказа си, като накрая открива истинския мотив зад нейното начинание: тя, Ния, търси чрез него развръзката на стара лична история, която драматично свързва семействата им.&lt;/p&gt;

&lt;p&gt;==&lt;/p&gt;

&lt;p&gt;Тази великодушна рамка приютява пейзажа на един живот, който се разкрива пред нас като една от картините на големите български творци, окачени по стените в дома на Станимиров, връщайки ни в детството, младостта и двата му противоречиви брака.&lt;/p&gt;

&lt;p&gt;==&lt;/p&gt;

&lt;p&gt;В началото героят разказва за момчето, което е бил, в трето лице, но постепенно разказът преминава в първо и така писателят действително подема “написването” на своя последен роман (роман в романа). Предава се изцяло на своята изповед, саморазкриване, самооценка. Нещо повече. Думите, мъчително съзнава възрастният Симеон, докосването чрез думите, властният и зрял начин, по който борави с тях, е единственото преимущество, което притежава над младото момиче, единствената съблазън, която все още може да упражни в опит да надмогне властта на младостта й. Самото писане/творене, разсъждава писателят, е едновременно и форма на незабрава, която увековечава опита и преживяното, но и фина форма на забрава, тъй като в него творецът винаги нещо добавя, нещо отнема, нещо променя.&lt;/p&gt;

&lt;p&gt;==&lt;/p&gt;

&lt;p&gt;**Темите, както е типично за романите на Владимир Зарев, и тук са големи: **&lt;/p&gt;

&lt;p&gt;==&lt;/p&gt;

&lt;p&gt;за остаряването и младостта, за забравата и паметта, за властта и страха, за плътта и душата, за съпротивата и отдаването, за съхранението и разпиляването, за любовта, творчеството и свободата.&lt;/p&gt;

&lt;p&gt;==&lt;/p&gt;

&lt;p&gt;Самият писател казва, че това е роман за &lt;em&gt;старостта&lt;/em&gt;, но аз бих предложила малка поправка. За мен това е по-скоро роман за &lt;em&gt;остаряването&lt;/em&gt;. Едното представлява съществително, стазис, прието състояние, другото е все още под формата на глагол, на процес, все още е форма на активност - болезнена, мъчителна, съпротивляваща се на ентропията. Това е роман за постепенното наслагване и уталожване на старостта у нас, докато сме все още в онова разбъркано и мътно състояние, докато, както с право отбелязва редакторът на книгата,&lt;/p&gt;

&lt;p&gt;==&lt;/p&gt;

&lt;p&gt;**младостта не иска, не може, отказва да си отиде, да сдаде своите постове и щения. **&lt;/p&gt;

&lt;p&gt;==&lt;/p&gt;

&lt;p&gt;Впрочем в началната сцена на романа възрастният писател е с внука си, кръстен на него, в дива част на парка - като че ли символично предчувствие за връщането в неутъпканото, необработеното, необраслото още с изживян и проправен живот, към страстта и дивото, към безсловесното (внукът му е слаб по литература и пише с грешки). По-нататък мъжът - когото заварваме вече уморен, оттеглен като че ли от света, с куп хапчета на нощното шкафче, с миризмата на валериан около себе си, с единствената плътска сласт откривана в обилната и вкусна храна - притиска внука си в порив да се свърже с уханието и гладкия допир на младостта.&lt;/p&gt;

&lt;p&gt;==&lt;/p&gt;

&lt;p&gt;**В своя разказ възрастният писател предлага много разсъждения за залеза на живота и спускането му към неизбежността на смъртта. **&lt;/p&gt;

&lt;p&gt;==&lt;/p&gt;

&lt;p&gt;Старостта е “да напуснеш живота, като останеш в него”, вече като безучастен и незасегнат (уж) свидетел. Така тя е същевременно и свободата да напуснеш ролите, които си играл в живота до момента, и максимално да се доближиш до себе си. Старостта е и времето, в което “миналото безнадеждно нараства, а бъдещето неумолимо намалява”, когато нараства страхът от смъртта, а намалява страхът от живота. В старостта изборите пред нас намаляват, а смъртта спира постоянството на дълга да избираме. Тя е и едно от възможните смисли и проявления на “Чудовището”.&lt;/p&gt;

&lt;p&gt;==&lt;/p&gt;

&lt;p&gt;Именно страхът от смъртта обаче, този насъщен, неизкореним страх, ни превръща в мислещи, разумни, творящи същества - това е веруюто на писателя. В този смисъл точно в отнемането на безсмъртието е Божият дар за Адам и Ева, който ги спасява от стазиса на постоянната тавтология в съществуването им. (Впрочем именно когато открива вярата си в Бога, момчето Симеон като че ли се прощава с илюзиите си.) Настъпвайки най-после, смъртта същевременно ни “дарява със съвършената свобода, защото ни отнема несвободата, принудата да избираме”. В живота “всеки избор е погрешен, доказва нашето несъвършенство и завършва с поражение”, вярва Симеон.&lt;/p&gt;

&lt;p&gt;==&lt;/p&gt;

&lt;p&gt;**Темата за смъртта и страхът и властта са силно обвързани. **&lt;/p&gt;

&lt;p&gt;==&lt;/p&gt;

&lt;p&gt;Властта изобщо е тема, която е занимавала цялото творчество на Станимиров и която занимава и този роман (както и много от останалите книги на Владимир Зарев).&lt;/p&gt;

&lt;p&gt;==&lt;/p&gt;

&lt;p&gt;Героят-писател постулира, че постоянният, просмукващ се страх от смъртта е пропорционален на инстинкта и копнежа ни да подчиняваме и властваме. Власт е любовта, която Ния събужда за първи път у Симеон и която го кара да чака я “с подчинение” и страх. Младостта, която тя въплъщава, властва над старостта, физическата свежест и прелест - над физическата несъстоятелност, виталното и чувствено тяло - над непълноценната, обезсилена и все по-жалка и безпомощна плът. Страданието и вината също са власт, с която държим другите. Подвластни сме и на създадените от нас деца, които в невръстните си години обсебват и разпределят времето ни.&lt;/p&gt;

&lt;p&gt;==&lt;/p&gt;

&lt;p&gt;**Във философско отклонение авторът разсъждава и за властта на съвременните технологии и по-специално за интернет, който според него е явлението, което въплъщава библейския “Антихрист”. **&lt;/p&gt;

&lt;p&gt;==&lt;/p&gt;

&lt;p&gt;Антихрист, който ни прелъстява, за да стане доброволно приет и вече незаменим господар на времето, нуждите, страстите, знанието, ума и близостта ни. На възрастния човек, който често помни тъкмо случайното и безсмисленото, трудно се удават технологиите, които помнят само важното, само “информацията”. Особеният вид (не)забрава, която причинява виртуалният свят - мним и лишен от закони - също е “Чудовището”. Картотекирайки всеки наш спомен, доближавайки ни до разделените от нас лица чрез един клик, той всъщност ги лишава от далечността, която прави хората и ярките съдбовни моменти съвършени и ни позволява да ги досъчиняваме с въображение.&lt;/p&gt;

&lt;p&gt;==&lt;/p&gt;

&lt;p&gt;И така, както става в големите книги, Чудовището се оказва много неща: страхът, старостта, властта, миналото, забравата, всичко, което “бди и властва над нас”, “отдалечава ни от светлината и ни споява с мрака и злото”. Чудовище е властта на пропастта у нас и около нас, която едновременно ни плаши и привлича - както образът на блъскащите се нощни пеперудите, който често присъства в книгата. Или сънят с еделвайса навръх пропастта, който героят докосва миг преди да пропадне в нея (метафора на случващото се с момичето). “Чудовище” е в крайна сметка и самият герой (както на игра го нарича внука му и не на игра - бившата му съпруга), неуспял да изпита истинската, всепоглъщаща любов поради своя донякъде традиционен, шаблонен егоцентризъм на творец (а може би твърде много изгубен в любовта?). Обичал ли е някога и действително ли обиква той - всеки читател може да реши за себе си.&lt;/p&gt;

&lt;p&gt;==&lt;/p&gt;

&lt;p&gt;Имам и няколко дребни забележки - относно пропуски в коректорската и на места в редакторската работа по книгата, както и към твърде нещедрата за въображението корица. Но те все пак не нарушиха дълбокото емоционално и философско удоволствие от прочита на тази книга, която силно препоръчвам!&lt;/p&gt;
</description>
        <pubDate>Thu, 30 May 2019 00:00:00 +0000</pubDate>
        <link>/bookreviews/2019/05/30/09-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B0%D1%80%D0%B5%D0%B2.html</link>
        <guid isPermaLink="true">/bookreviews/2019/05/30/09-19-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B0%D1%80%D0%B5%D0%B2.html</guid>
        
        <category>Чудовището</category>
        
        <category>Владимир Зарев</category>
        
        <category>роман</category>
        
        <category>рецензии</category>
        
        <category>Хермес</category>
        
        
        <category>bookreviews</category>
        
      </item>
    
      <item>
        <title>Предложенията на издателство &quot;Сиела&quot; за Пролетния базар на книгата 2019</title>
        <description>&lt;p&gt;**„Ал” от Уилям Уортън **&lt;/p&gt;

&lt;p&gt;==&lt;/p&gt;

&lt;p&gt;„Ал” е единствената книга на художника Алберт Уилям Дю Ейме (който пише под псевдонима „Уилям Уортън”), която до момента е била публикувана само на полски език и вероятно дори оригиналният ръкопис не е запазен. И именно това я прави толкова енигматична. Продължението на „Пилето” е книга, след която се лети по-лесно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Аз, Клавдий” – класиката от Робърт Грейвс&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Безсмъртната творба на Робърт Грейвс връща читателя в първите години на Принципата през погледа на римския император Клавдий, а оригиналният и нестандартен подход на Грейвс превръща книгата в истински шедьовър.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Дни и нощи с Judas Priest” от бившия китарист на групата Кей Кей Даунинг&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Зад мемоарите „Дни и нощи с Judas Priest” се е скрила цялата история на хеви метъл музиката във Великобритания и Америка през втората половина на XX век. Кей Кей Данинг не спестява нищичко – от постоянните скандали около групата, през влизането на Дейв Холанд в затвора, спомените си за едно съдебно дело, което едва не слага край на съществуването на бандата, напускането на редица музиканти,  взаимните нападки, раздори и разбира се – последвалите събирания.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Най-доброто от Джийвс и Устър“ от П.Г. Удхаус&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Три от най-смешните романи на П.Г. Удхаус за Джийвс и Устър, пура, чаша портвайн и сте готови за ранна почивка. В света на Удхаус е винаги лято така или иначе.&lt;/p&gt;

&lt;p&gt;==&lt;/p&gt;

&lt;p&gt;**„Кратка история на Европа” от Саймън Дженкинс **&lt;/p&gt;

&lt;p&gt;==&lt;/p&gt;

&lt;p&gt;Ценно издание, в което в хронологичен и ясен ред, стегнато, но изчерпателно, са проследени основните събития в европейската политическа, икономическа, военна и културна история, изследвани са основните периоди, големите империи, сблъсъците, които променят границите и предначертават бъдещето за векове напред. Същевременно детайлно са описани хората, които създават историята – като Юлий Цезар, Карл Велики, Жана д’Арк, Наполеон Бонапарт и Уинстън Чърчил, а също и творците на мисълта и изкуството като Аристотел, Леонардо да Винчи, Уилям Шекспир и други. Ако сте „нърд” на тема история, може би няма да научите нещо ново, но поне ще опресните и подредите периодите.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Крадецът на праскови” от Емилиян Станев&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Една от най-красивите любовни истории в българската литература, „Крадецът на праскови” успява не само да покаже българската действителност, но и да излезе извън рамките на националното, превръщайки се в универсален психологически роман за сложната и противоречива човешка природа. Роман за обичта, която успява да открадне, да спаси духа дори и от смъртта.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Клавиатурна грешка“ от Тери Пратчет&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Сборник с нехудожествени произведения, който ще ви разкрие истинското лице на „приветливия мъж с брада и шапка“.&lt;/p&gt;
</description>
        <pubDate>Wed, 29 May 2019 00:00:00 +0000</pubDate>
        <link>/newbooks/2019/05/29/18-49-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B8%D0%B5%D0%BB%D0%B0-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/05/29/18-49-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B8%D0%B5%D0%BB%D0%B0-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>Сиела</category>
        
        <category>предложения</category>
        
        <category>Пролетен базар на книгата</category>
        
        <category>2019</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Предложенията на издателство &quot;Софтпрес&quot; за Пролетния базар на книгата 2019</title>
        <description>&lt;p&gt;През 2019 г. “Софтпрес” отбелязва 25 години от създаването си. Мотото на издателството е “Книги за цялото семейство” и разнообразният подбор гарантира, че за всекиго ще се намери подходяща книга, която да отговаря на възрастта, предпочитанията и интересите му. Ето и петте най-очаквани заглавия за Пролетния базар на книгата:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Светлина в пукнатините” от Луиз Пени&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Деветата книга за инспектор Гамаш ни връща в Трите бора. Изчезнала е възрастна жена и жителите на идиличното селце се обръщат към инспектора за помощ. За своя изненада той бързо узнава, че става дума за една от най-известните личности в целия свят. Детективът малко по малко разплита мистерията, но едновременно с това е принуден да разкрие и престъпление, планирано десетилетия наред точно под носа му. В същото време конфликтите в собствения му екип заплашват да съсипят всичко, за което е работил през живота си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Личният стил” от Румяна Пенева&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това е книга за всички, които се стремят към по-добра и колоритна версия на себе си. Работата с дрехите и цветовете не е равносилна на суета и повърхностно мислене. Тя е начин да изразим себе си, да покажем уважение към тялото си и да променим живота си за добро.  Практичните експертни съвети на професионалния консултант по личен стил Румяна Пенева ще ви помогнат да откриете истинското си “аз” и да го изразите чрез облеклото и цветовете, за да изглеждате и да се чувствате идеално.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Другите светове на Алби Брайт” от Кристофър Едж&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Книга с много ум и голямо сърце. Авторът на наръчника „Как да пишем страхотни истории“ Кристофър Едж доказва уменията си с незабравим роман, в който са вплетени необичайни приключения, научни факти, много хумор и емоции, които вълнуват всяко хлапе. Когато губи майка си, Алби е готов на всичко, за да я види отново, и Теорията за квантовия банан е единственият му шанс. Вдъхновен от идеята за паралелните вселени, той се впуска в пътешествие през пространството и времето в търсене на други светове. Предстои му да срещне неочаквани свои копия, да се сблъска с най-големите си страхове и да открие отговор на важни въпроси.&lt;/p&gt;

&lt;p&gt;==&lt;/p&gt;

&lt;p&gt;**“Леонардо да Винчи” от Уолтър Айзъксън **&lt;/p&gt;

&lt;p&gt;==&lt;/p&gt;

&lt;p&gt;На 2 май светът отбеляза 500 години от смъртта на Леонардо да Винчи и си припомнихме как някой, когото сме свикнали да възприемаме преди всичко като художник, е успял да бележи с откритията си толкова много различни области на знанието, че дори днес изобретенията му да влияят на начина, по който живеем и възприемаме света. В собствените си очи Леонардо е колкото човек на изкуството, толкова и на науката. В очите на Айзъксън той не е просто “целунат от бог” гений, а обикновен човек с необикновено любопитството към света. Именно любопитството и любознателността превръщат полуграмотния незаконен син на нотариус в най-креативния гений в човешката история.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Писма от Париж” от Джулиет Блекуел&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Авторката ни кани на читателска разходка из живописната френска провинция, над чиито зелени хълмове бдят спиращи дъха семейни замъци, пълни с непрочетени истории. Клер заминава за Франция, за да издири парижкото ателие за отливки, където е направена маската на тайнствена непозната жена. Маска, изиграла важна роля в детството й. Тази маска е реално съществуващ артефакт и е известна като „Непознатата от Сена“ (L’Inconnue de la Seine).&lt;/p&gt;

&lt;p&gt;==&lt;/p&gt;

&lt;p&gt;Легендата разказва, че „Непознатата от Сена“ е маска, направена на лицето на красива млада удавница. Макар и заспало вечен сън, момичето се усмихвало със загадъчна усмивка, която пленила сърцето на служител в моргата. И явно наистина има нещо в тази усмивка, защото с годините маската добива изключителна популярност и вдъхновява редица други произведения на изкуството  – Райнер Мария Рилке я вижда в парижки магазин през 1902 г. и измисля историята на девойката. Набоков също пише за нея, а нейни репродукции и отливки красят кабинетите на редица знаменити творци.&lt;/p&gt;
</description>
        <pubDate>Wed, 29 May 2019 00:00:00 +0000</pubDate>
        <link>/newbooks/2019/05/29/18-36-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%81%D0%BE%D1%84%D1%82%D0%BF%D1%80%D0%B5%D1%81-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/05/29/18-36-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%81%D0%BE%D1%84%D1%82%D0%BF%D1%80%D0%B5%D1%81-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>Софтпрес</category>
        
        <category>предложения</category>
        
        <category>пролетен базар на книгата</category>
        
        <category>2019</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Рецензия: &quot;Двоен прозорец&quot;, Халдоура Тородсен - старата история &quot;момче среща момиче&quot; в старостта</title>
        <description>&lt;p&gt;&lt;strong&gt;&lt;em&gt;“Природата начаса изтръгва с корените онова, което не работи.”&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Така се случи, че това е вторият роман за старостта, който чета в рамките на една седмица (виж рецензия за “Чудовището” на Владимир Зарев тук). И двата разглеждат темата за любовта на тази, често наричана “пределна”, възраст, но докато при Зарев става дума за невъзможен копнеж по младо момиче, то Халдоура Тородсен събира двама възрастни, които наближават осемдесетте.&lt;/p&gt;

&lt;p&gt;==&lt;/p&gt;

&lt;p&gt;Минималистичната, в някакъв смисъл дори афористична проза на исландската писателка е като леден концентрат от прости разказни изречения, които сякаш имитират ритъма на все по-опростените ни в старостта движения и ритуали на съществуване. И въпреки потенциалния драматизъм на сюжета, този лапидарен разказ, в който мислите и спомените често несвързано прескачат - порести като паметта, съвсем по скандинавски няма за цел първосигнално да развълнува читателя, а по-скоро го държи в унило, но будно съзерцание.&lt;/p&gt;

&lt;p&gt;==&lt;/p&gt;

&lt;p&gt;**Епизодичната и отстранена проза на Тородсен се занимава преди всичко с темата за самата старост, **&lt;/p&gt;

&lt;p&gt;==&lt;/p&gt;

&lt;p&gt;с нейните невъзможности и табута, които героите нарушават чрез връзката си. През своята героиня авторката разсъждава за старостта по съвършено безсантиментален, дори хладно ироничен и циничен начин, без илюзии към онова, което очаква нея и връстниците й, които един по един губи.&lt;/p&gt;

&lt;p&gt;==&lt;/p&gt;

&lt;p&gt;Вдовица на 75 години, главната героиня предварително се е погрижила да “подреди старостта си”, да замени жилището си за малък апартамент, от чийто прозорец наблюдава движенията на света (не случайно отпред се намира детска площадка). Тя ходи на редовни срещи в клуба на възрастните, опитва се да запази стил в обличането си, има своите малки мигове на удоволствие и се нуждае от спокойствие, “за да се съсредоточи и хване същественото”.&lt;/p&gt;

&lt;p&gt;==&lt;/p&gt;

&lt;p&gt;Старостта е доверието в устойчивостта на навиците, задоволяването с необходимото, треперливият като ветрило сън, новините, които вече не я засягат, а само будят в нея далечни спомени, мимолетното жегване от мисълта, че не си достатъчно привлекателна дори за изнасилване.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Но &lt;em&gt;“когато си постигнала перфектната перспектива, панорамната платформа се премества на друго място”&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Изглежда “старата история момче среща момиче” е неизбежна. Също като котката, която минава пред прозореца й, сякаш тигър в шумака, и любовта е “дълбок спомен от древни времена за хищно животно в тревистата степ” (така както цивилизацията е “тънко покривало върху къкрещите инстинкти”). Да, любовта е онзи инстинкт, на който тя се отдава въпреки яснотата на погледа и съмненията, че “да се влюбиш сега е жалко и тъжно облекчение на болката преди смъртта”. Въпреки въпроса “къде ли може да му намери място в живота си”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Всички искат да заблудят смъртта, дава си сметка тя, която &lt;em&gt;“не би искала да е млада за втори път”.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, любовта вече е неспособна да обсеби и завладее - така както и скръбта вече “не се стоварва върху нея брутално и изненадващо”, а й е позната и тя може да я погледне отвън, кимвайки й с глава. Тя вече знае, че сме безсилни пред прахта, която покрива всичко - както времето. И все пак е точно като внуците си, на които разказва приказки: “Децата влизат в приказките, без да се страхуват от въображението си. Знаят по инстинкт, че се нуждаят от тях, че те ги напътстват във вътрешния им живот”.&lt;/p&gt;

&lt;p&gt;==&lt;/p&gt;

&lt;p&gt;Табуто, скандалното в тази връзка е като че ли друго - а именно, че както старостта не е вързана за интересите и изгодата, така и любовта на тази възраст не е. Това е “скопената любов, която не опложда нищо друго, освен себе си”, любов без очаквания, без задължения да осигури генетично продължение на рода, без сексуално напрежение, без борби.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Старостта не трябва да гори в буйния огън, а да съхранява тлеещото въгленче”&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Но ето, любовта преобразява дори на тази възраст. Градът я примамва да излезе от укреплението си. Докато я има, всяка една клетка се бори за живота си, а точно преди смъртта сякаш всички клетки заработват като у младо агне, научава тя от любимия си, пенсиониран хирург. Сверир е съвсем различен от типа, който е харесвала досега, той е обикновен и ежедневен, а на тази възраст тя е заобичала именно непретенциозното и неподправеното.&lt;/p&gt;

&lt;p&gt;==&lt;/p&gt;

&lt;p&gt;**Двамата се срещат по (не)обичаен начин. **&lt;/p&gt;

&lt;p&gt;==&lt;/p&gt;

&lt;p&gt;Вместо да се представят, те се разпитват за зрението, слуха, краката, излагат без флиртове и номера “какво е положението”, питат се “от теб какво е останало”, а той дори й признава, че тя е спомен, че вижда в нея младото момиче, в което някога е бил влюбен. В онова, което се случва с него, няма изненада, макар да боли не по-малко. Тук няма да го разкривам.&lt;/p&gt;

&lt;p&gt;==&lt;/p&gt;

&lt;p&gt;Макар че според героинята равносметките на миналото и проблемите на бъдещето вече не я засягат, а са важни откритията на мига, тя всъщност непрекъснато разсъждава за съвременния свят и общество, за самодоволната цивилизация, консумеризма, еколоогията. Накрая се включва дори в антиправителствен протест за промени в едно бъдеще, което много вероятно няма да доживее.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Не иска да изтърве контрола, иска да види какво ще стане, жадна е за още един ден сега, когато толкова неща са достигнали някакъв праг”&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това чувство за праг е неизбежното чувство за приближаване към вечно изместващия се хоризонт. Героинята си спомня и как е слушала прогнозата за времето като дете, която й се е струвала поезия - и да, това е поезията на бъдещето, а какво ще е времето има значение, защото вярваме, че ще бъдем в него.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ето и още няколко цитата от книгата:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Иска да докаже, че някога е живяла. И се засилва за поредния опит, това ù е в кръвта. Мисленето раздвижва онова, към което се е насочила. И тези малки и фини водовъртежи ще останат след нея. Ред преди всичко. Заела се е с годишника, своеобразен компас и допълнителна памет.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Мисли, че е успяла вече да отдели плявата от зърното и е готова да помогне, но кой иска да придобива отдавна остаряло знание от една стара жена? Когато е постигната перфектната перспектива, панорамната платформа се премества на друго място. Извън хватката на настоящето времето иска едно и също, то да бъде винаги ново.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Тя чете отново текстовете, които е чела преди много години. Приема семенцата, попадали някога на камениста и неплодородна земя. Сега почвата е съвсем нова. Онова, което преди е било неясно или потулено в тъма, изведнъж е станало очевидно и просто.&lt;/em&gt;&lt;/p&gt;
</description>
        <pubDate>Wed, 29 May 2019 00:00:00 +0000</pubDate>
        <link>/bookreviews/2019/05/29/17-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B2%D0%BE%D0%B5%D0%BD-%D0%BF%D1%80%D0%BE%D0%B7%D0%BE%D1%80%D0%B5%D1%86-%D1%85%D0%B0%D0%BB%D0%B4%D0%BE%D1%83%D1%80%D0%B0-%D1%82%D0%BE%D1%80%D0%BE%D0%B4%D1%81%D0%B5%D0%BD.html</link>
        <guid isPermaLink="true">/bookreviews/2019/05/29/17-38-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%B2%D0%BE%D0%B5%D0%BD-%D0%BF%D1%80%D0%BE%D0%B7%D0%BE%D1%80%D0%B5%D1%86-%D1%85%D0%B0%D0%BB%D0%B4%D0%BE%D1%83%D1%80%D0%B0-%D1%82%D0%BE%D1%80%D0%BE%D0%B4%D1%81%D0%B5%D0%BD.html</guid>
        
        <category>Халдоура Тородсен</category>
        
        <category>рецензии</category>
        
        <category>Колибри</category>
        
        <category>роман</category>
        
        <category>двоен прозорец</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Къщата на улица Манго&quot;, Сандра Сиснерос - класическа история за съзряването и самоопределянето</title>
        <description>&lt;p&gt;Тази класическа история за съзряването е, уви, малко позната у нас - “Лист” я издаде на български през 2016 г., десетилетия след написването й през 80-те години, откакто тя се е превърнала в любима американска книга, включена в почти всички учебни програми в страната. Тази година Сандра Сиснерос, авторката на култовия роман, взе и наградата ПЕН/Набоков.&lt;/p&gt;

&lt;p&gt;==&lt;/p&gt;

&lt;p&gt;Макар посланията му да са съзвучни най-вече с времето, в което е писан, този поетичен манифест на женската еманципация носи вечни послания: за пробуждането на сексуалността и израстването на личността, за цената на принадлежността, наследството на общността и силата на надмогването й, за живота в емиграция и отредената роля на (мексиканската) жената, за смисъла на дома, за творчеството и за любовта.&lt;/p&gt;

&lt;p&gt;==&lt;/p&gt;

&lt;p&gt;**Гласът, който говори от книгата, е на Есперанса - **&lt;/p&gt;

&lt;p&gt;==&lt;/p&gt;

&lt;p&gt;момиче, което навлиза в тинейджърските си години (възраст, в която механизмите за идентификация са особено чувствителни, наострени и безпощадни) на улица “Манго” в имигрантски латино квартал на Чикаго. Тя е момиче, което обича да разказва истории и мечтае да пише. Момиче, което се вглежда с незащитено око, но с умиление и обичлива тъга в обитател(к)ите на улицата. Момиче, чиято сексуалност тепърва се пробужда едновременно с порива й към самостоятелност и независимост, въплътен в нейното и символичното, и съвсем буквално желание за свой собствен дом. Есперанса осъзнава, че трябва сама да работи за него, и мечтае така:&lt;/p&gt;

&lt;p&gt;==&lt;/p&gt;

&lt;p&gt;_“Не квартира. Не задна стая. Не мъжка къща. Не бащина. Къща само моя. С моя собствена веранда и възглавница, мои красиви пурпурни петунии. Мои книги и разкази. Моите две обувки до леглото. Да няма към кого да махам с пръчка. Да няма на кого да чистя. Само къща, тиха като сняг, място, където да отивам, чисто като лист преди стихотворение”. _&lt;/p&gt;

&lt;p&gt;==&lt;/p&gt;

&lt;p&gt;**Сдобиването с дом **&lt;/p&gt;

&lt;p&gt;==&lt;/p&gt;

&lt;p&gt;при един неустойчив начин на имигрантски живот, при който семейството се мести едва ли през година, е натоварено с особено смислово значение, защото мястото, където живеем, е мястото, което сме. Есперанса иска “къща, която мога да посоча” без неудобство и срам (кавито изпитва от невзрачната им къща в бариото) и където шумът на плъховете нощем ще бъде заменен от шума на бездомниците, които ще приютява.&lt;/p&gt;

&lt;p&gt;==&lt;/p&gt;

&lt;p&gt;Есперанса рисува портрета на семейството си с огромна любов, отличавайки дори косите и нозете им, но и с неприкритото и нарастващо желание да се еманципира от тях, да ги “загърби”, да напусне - съзнавайки, че ако се върне там (а тя ще го направи чрез думите), то трябва да е за другите, които не могат да заминат толкова лесно.&lt;/p&gt;

&lt;p&gt;==&lt;/p&gt;

&lt;p&gt;**С все по-осъзнат творчески инстинкт, чувствителен за красотата дори в невзрачното и нелицеприятното, **&lt;/p&gt;

&lt;p&gt;==&lt;/p&gt;

&lt;p&gt;Есперанса разказва историите на тези други - на обитателите и най-вече жените в квартала. Писателството е далеч от типичното занимание, отредено за латино жената, която в тези страници намираме затворена, буквално заключена, в къщи, облегнала тъгата си на прозореца, в кухнята, в двора - в капан от свойствено настроени мъже, нуждаещи се от грижи деца и собствена неадекватност.&lt;/p&gt;

&lt;p&gt;==&lt;/p&gt;

&lt;p&gt;“Скрити” заради властта на съпрузите и бащите си или заради собствените си страхове от света (Мамасита например се страхува да излиза, защото не знае английски - а оттук и осъзнаването на важността на езика) тези жени са примери за съдбата, от която Есперанса иска да се оттласне и еманципира. Нейните мини разкази почват и завършват като извадени от албум моментни фотографии, като попълнения в дневника на чувствително, вглъбено, наблюдателно момиче, което рисува картини на домашно насилие, съпружеска ревност, държане под ключ, бедност, изоставеност, самотно родителство, езикова неадекватност.&lt;/p&gt;

&lt;p&gt;==&lt;/p&gt;

&lt;p&gt;**Още от рано Есперанса съзнава, че светът е “женски” и “мъжки” **&lt;/p&gt;

&lt;p&gt;==&lt;/p&gt;

&lt;p&gt;и че да се отдадеш на сексуалността е да поемеш по пътя на другите героини - към покровителството и сдобиването с дом-клетка. Въпреки това, в процеса на порастването си, самата тя трябва да устоява на тези естествени инстинкти, на интереса си към другия пол и желанието да му се хареса, докато се стигне до загатнатата сцена на изнасилването, в което приятелката й Сали я оставя сама, без да й помогне. Това е и осъзнаване, че жените са съучастници в насилието - допускайки го. Изобщо женската солидарност остава като че ли безплодна, самата Есперанса не успява да предпази Сали от начина, по който се развиват нещата в живота й, нито пък да помогне на другите жени, дори на тези, на които чете или с които разменя стихове (начин за бягство, който при тях се е оказал безплоден).&lt;/p&gt;

&lt;p&gt;==&lt;/p&gt;

&lt;p&gt;“Реших да не съм покорна като другите, които полагат шии на прага и чакат за оковите”, решава Есперанса, която мечтае за освобождаването си сякаш е “балон, завързан за котва”. Постепенно тя осъзнава, че да откриваш красотата и поезията и силата на историите/думите е начин да напуснеш и да останеш едновременно, и набира сила както четирите дърветата, посадени насред асфалта на улица Манго.&lt;/p&gt;

&lt;p&gt;==&lt;/p&gt;

&lt;p&gt;**Сиснерос е стилистичен минималист. **&lt;/p&gt;

&lt;p&gt;==&lt;/p&gt;

&lt;p&gt;Тя фино бродира лаконичната си фраза докато абстрактната й шарка грейне до многозначителен символ, като същевременно създава усещането за самородна, неосъзната, налучквана и неподправена поетичност, която излиза изпод перото на героинята й. Вместо да описва многословно трудностите пред имигрантите, тя казва например единствено, че когато произнасят името й, то звучи “тенекиено” (вместо сребърно, както в някогашната й родина). Съзряването пък е изразено във визуални детайли като ходенето на токчета по време на момичешката игра, обърнатите погледи на момчетата, споделеното желание “да съм лоша и да седя навън нощем, момче на врата ми, вятър под полата ми”, гадаенето какво е да те прегръщат, чувствителността към това приятелка да загуби девствеността си.&lt;/p&gt;

&lt;p&gt;==&lt;/p&gt;

&lt;p&gt;Един от главните символи в книгата, както споменах, е домът, изразяващ идеята за самостоятелност и независимост, (само)принадлежност и определеност. Респективно истинският, в който живее, се превръща в символ на принуда, капан, провал на реалността.&lt;/p&gt;

&lt;p&gt;==&lt;/p&gt;

&lt;p&gt;Друг богат символ в романа са например обувките, които символизират сексуална зрялост (когато момичетата ходят на високите токове) - и обратното (когато Есперанса се срамува и крие под масата старите си детски обувки), самостоятелност (каквато липсва при момичето, което не може да си ги завързва), и независимост (както в мечтата й, която включва само нейни обувки до леглото).&lt;/p&gt;

&lt;p&gt;==&lt;/p&gt;

&lt;p&gt;В заключение - това е книга, която може да се отгръща дори напосоки, кратка, лаконична, поетично наситена, с много смисли. Струва си.&lt;/p&gt;
</description>
        <pubDate>Tue, 28 May 2019 00:00:00 +0000</pubDate>
        <link>/bookreviews/2019/05/28/16-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%BC%D0%B0%D0%BD%D0%B3%D0%BE-%D1%81%D0%B0%D0%BD%D0%B4%D1%80%D0%B0-%D1%81%D0%B8%D1%81%D0%BD%D0%B5%D1%80%D0%BE%D1%81-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B7%D0%B0-%D1%81%D1%8A%D0%B7%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%B8-%D1%81%D0%B0%D0%BC%D0%BE%D0%BE%D0%BF%D1%80%D0%B5%D0%B4%D0%B5%D0%BB%D1%8F%D0%BD%D0%B5%D1%82%D0%BE.html</link>
        <guid isPermaLink="true">/bookreviews/2019/05/28/16-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%BC%D0%B0%D0%BD%D0%B3%D0%BE-%D1%81%D0%B0%D0%BD%D0%B4%D1%80%D0%B0-%D1%81%D0%B8%D1%81%D0%BD%D0%B5%D1%80%D0%BE%D1%81-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B7%D0%B0-%D1%81%D1%8A%D0%B7%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%B8-%D1%81%D0%B0%D0%BC%D0%BE%D0%BE%D0%BF%D1%80%D0%B5%D0%B4%D0%B5%D0%BB%D1%8F%D0%BD%D0%B5%D1%82%D0%BE.html</guid>
        
        <category>Сандра Сиснерос</category>
        
        <category>къщата на улица манго</category>
        
        <category>Лист</category>
        
        <category>роман</category>
        
        <category>рецензии</category>
        
        
        <category>bookreviews</category>
        
      </item>
    
      <item>
        <title>&quot;Непознатото дете&quot; от Е. Т. А. Хофман за първи път на български</title>
        <description>&lt;p&gt;След успеха на „Приказка за вълшебната флейта“ издателство „Ентусиаст“ излиза с ново издание за деца от поредицата „Музика в книга“. „Непознатото дете“, едно от ключовите произведения на великия немски артист Е. Т. А. Хофман, се публикува за първи път на български език във формат, който обединява литература, музика и изобразително изкуство.&lt;/p&gt;

&lt;p&gt;==&lt;/p&gt;

&lt;p&gt;Официалната премиера на книгата ще се състои на Международния ден на детето, 1 юни, от 17 ч. в Софийската градска художествена галерия. Гостите на събитието ще имат възможност да се запознаят с чудатите персонажи от книгата сред вълшебни звуци и светлини, да открият Непознатото дете в себе си и да влязат в образа му чрез специални маски.&lt;/p&gt;

&lt;p&gt;==&lt;/p&gt;

&lt;p&gt;„Непознатото дете“ е една необикновена поетична приказка, която разгръща темите за семейството, за материалното и нематериалното, за това да имаш или да бъдеш, поднесена като импресия на представата за смъртността на човека и вечността на природата.&lt;/p&gt;

&lt;p&gt;==&lt;/p&gt;

&lt;p&gt;С илюстрациите на художничката Катина Пеева и превода на проф. Борис Парашкевов, изданието разкрива пред малки и големи сблъсъка между свободата на фантазията и конвенциите, с които сме принудени да живеем.&lt;/p&gt;

&lt;p&gt;==&lt;/p&gt;

&lt;p&gt;**Книгата разказва забавната, но и понякога тъжна история на Феликс и Кристина – **&lt;/p&gt;

&lt;p&gt;==&lt;/p&gt;

&lt;p&gt;братче и сестриче, които живеят усамотено в гората със своето чудато семейство, далеч от светските изкушения. Двете деца растат щастливи и безгрижни като горски духове, докато не се наложи да се държат като големи – да са винаги прилежни и чисти, лицемерни и любезни с разни неприятни хора.&lt;/p&gt;

&lt;p&gt;==&lt;/p&gt;

&lt;p&gt;Посещението на далечен чичо, с досадната му и надута челяд и играчките, които той донася, отприщват поредица от странни събития. Но неочаквано Феликс и Кристина срещат приятел, който да ги накара да повярват, че най-великите играчки на света са тези, които ги заобикалят: щедрите необикновени дарове на природата около тях. Този приятел е Непознатото дете – онази малка магична сила, която живее у всеки един от нас и ни закриля до сетния ни час на тази причудлива и прекрасна земя.&lt;/p&gt;

&lt;p&gt;==&lt;/p&gt;

&lt;p&gt;Към книгата е приложено съдържание за слушане – адаптиран от Александър Секулов текст в блестящата интерпретация на Самуел Финци, и три музикални сцени, базирани на оригиналната композиция на Е. Т. А. Хофман. Тази нова музикална картина е представена с микс от буфосинхрон, бийтбокс, традиционни и необичайни инструменти. Тя се вплита в сюжета и сякаш обрисува нова история, която допълва не само илюстрациите, но и свързва Хофмановите персонажи в един цялостен фантастичен свят. Мултижанровото музикално оригинално съдържание е базирано на творчеството на самия Хофман и е продуцирано от известната оперна певица Ина Кънчева, която е един от инициаторите на проекта.&lt;/p&gt;

&lt;p&gt;==&lt;/p&gt;

&lt;p&gt;Издаването на музикалната книга „Непознатото дете“ е първият етап от големия проект, който ще завърши в края на годината с едноименен куклен спектакъл, подготвян в копродукция със Столичния куклен театър. Режисьор на пиесата ще бъде Диана Добрева, сценарист ще е Александър Секулов, а сценограф – Мила Каланова. Очаква се премиерата да се състои през декември.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Е. Т. A. Хофман **(1776–1822) е немски писател от епохата на Романтизма. По професия юрист, той твори и се изявява като композитор, музикален критик, карикатурист и художник на илюстрации. Хофман е един от великите синкретици на Европа, съчетаващ музика, литература и изобразително изкуство. Творбите му може да се тълкуват като реакция срещу Просвещението, свело действителността до научно доказуемото и наложило рестриктивни методи в педагогиката.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;Литературата на Е. Т. A. Хофман оказва огромно влияние върху по-късните писатели като Херман Хесе, Томас Ман, Чарлз Дикенс, Оскар Уайлд, сър Артър Конан Дойл, Едгар Алан По, Николай Гогол, Фьодор Достоевски, Михаил Булгаков, Оноре дьо Балзак и др.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;По едноименните произведения на Е. Т. A. Хофман Чайковски създава балета си „Лешникотрошачката“, а Роберт Шуман – „Крайслериана“. Рихард Вагнер композира операта „Летящият холандец“ по текст на Хофман.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;Проблемите на съвременното общество като страх, несигурност, поемане на лична отговорност и изразяване на свободата на волята се намират и в белетристичните творби на Е. Т. A. Хофман. Той поднася тези теми с чувство за хумор и ирония. Неговите произведения се считат за първообрази на съвременните творби от жанра фентъзи.&lt;/em&gt;&lt;/p&gt;
</description>
        <pubDate>Tue, 28 May 2019 00:00:00 +0000</pubDate>
        <link>/newbooks/2019/05/28/14-14-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%BE%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D0%B5-%D1%82-%D0%B0-%D1%85%D0%BE%D1%84%D0%BC%D0%B0%D0%BD-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/05/28/14-14-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%BE%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D0%B5-%D1%82-%D0%B0-%D1%85%D0%BE%D1%84%D0%BC%D0%B0%D0%BD-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Е. Т. А. Хофман</category>
        
        <category>Приказка за вълшебната флейта</category>
        
        <category>Ентусиаст</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Класиката на Робърт Грейвс &quot;Аз, Клавдий&quot; излиза в нов превод и издание</title>
        <description>&lt;p&gt;Класическата творба на Робърт Грейвс –  „Аз, Клавдий“ – се появява отново на български език в превод на Жени Божилова и в ново луксозно издание с твърди корици на издателство „Сиела“.&lt;/p&gt;

&lt;p&gt;==&lt;/p&gt;

&lt;p&gt;Преплитайки факти с художествена измислица, британският писател рисува портретите на трима от най-интригуващите римски императори – Октавиан Август, Тиберий и Гай Калигула – през погледа на техния презрян наследник.&lt;/p&gt;

&lt;p&gt;==&lt;/p&gt;

&lt;p&gt;Физически слаб и поразен от говорен дефект, Клавдий е отхвърлен и смятан за безобиден идиот дори от членовете на собственото си семейство. Ролята му в импереските дела е ограничена, но това не пречи на прозорливия млад мъж да следи изкъсо и с хладна рационалност дворцовите интриги и убийства.&lt;/p&gt;

&lt;p&gt;==&lt;/p&gt;

&lt;p&gt;Станал свидетел на напрегнатото управление на Тиберий и воала на лудост и страх, спускащ се около племеника му Калигула, Клавдий остава скрит от погледа на обществеността и успява да избяга от покушенията, дебнещи всеки потенциален претендент за лавровия венец на властта.&lt;/p&gt;

&lt;p&gt;==&lt;/p&gt;

&lt;p&gt;Противно на всички очаквания, недъгавото момче успява да се издигне до най-жадуваната позиция в целия античен свят – тази на римски император.&lt;/p&gt;

&lt;p&gt;==&lt;/p&gt;

&lt;p&gt;В близо 500 страници Грейвс не само се доближава до историческите събития в Рим през периода от 23 г. пр. н.е. до 54 г. сл. н.е., но и съумява да покаже причините за разпада и самоунищожението на Юлиево-Клавдиевата династия.&lt;/p&gt;

&lt;p&gt;==&lt;/p&gt;

&lt;p&gt;Оригиналният прочит на събития и личности и нестандартният подход на Робърт Грейвс – едновременно циничен и страстен, лиричен и универсален – превръщат „Аз, Клавдий“ в един от литературните шедьоври, които показват колко много и колко малко се е променил светът.&lt;/p&gt;
</description>
        <pubDate>Mon, 27 May 2019 00:00:00 +0000</pubDate>
        <link>/newbooks/2019/05/27/12-13-%D0%BA%D0%BB%D0%B0%D1%81%D0%B8%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D0%B1%D1%8A%D1%80%D1%82-%D0%B3%D1%80%D0%B5%D0%B9%D0%B2%D1%81-%D0%B0%D0%B7-%D0%BA%D0%BB%D0%B0%D0%B2%D0%B4%D0%B8%D0%B9-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2-%D0%BF%D1%80%D0%B5%D0%B2%D0%BE%D0%B4-%D0%B8-%D0%B8%D0%B7%D0%B4%D0%B0%D0%BD%D0%B8%D0%B5.html</link>
        <guid isPermaLink="true">/newbooks/2019/05/27/12-13-%D0%BA%D0%BB%D0%B0%D1%81%D0%B8%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D0%B1%D1%8A%D1%80%D1%82-%D0%B3%D1%80%D0%B5%D0%B9%D0%B2%D1%81-%D0%B0%D0%B7-%D0%BA%D0%BB%D0%B0%D0%B2%D0%B4%D0%B8%D0%B9-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2-%D0%BF%D1%80%D0%B5%D0%B2%D0%BE%D0%B4-%D0%B8-%D0%B8%D0%B7%D0%B4%D0%B0%D0%BD%D0%B8%D0%B5.html</guid>
        
        <category>Аз Клавдий</category>
        
        <category>Робърт Грейвс</category>
        
        <category>ново издание</category>
        
        <category>роман</category>
        
        <category>Сиела</category>
        
        
        <category>newbooks</category>
        
      </item>
    
      <item>
        <title>Предложенията на издателство &quot;Еднорог&quot; за Пролетния базар на книгата 2019</title>
        <description>&lt;p&gt;&lt;strong&gt;„Зимният път” от Леонид Юзефович&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Най-новата книга на издателството е от руския писател и сценарист Леонид Юзефович и ще се хареса на почитателите на жанра документален роман. Историческите събития са преплетени и умело допълнени от художествения разказ на автора. Резултатът е брилянтен - научаваме интересни и важни истории за реални личности и събития от малко познат период на Гражданската война в Русия. Трагичният сблъсък на белия генерал А.Н. Пепеляев с пълководеца от Червената армия Иван Строд е описан увлекателно и вълнуващо - както подобава на една епична история.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Убийството е всичко” от Антъни Хоровиц&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Антъни Хоровиц ни предлага криминален сюжет, който със сигурност не очаквате. Той влиза в сюжета като главно действащо лице и помага за разплитането на един крайно необичаен случай - смъртта на жена, която сама поръчва погребението си часове преди да бъде убита. Книгата смесва реални истории от живота на британския писател с мистерията, плод на богатото му въображение, и ни увлича в четене, докато разберем какво стои зад всичко това. Обратите са много, а финалът е наистина непредвидим и всеки ценител на интелигентните трилъри би оценил високо романа.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Черен пудел, риж котарак или сватба с препятствия” от Елена Михалкова&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Българското заглавие сред препоръките предлага на читателите една страхотна черна комедия, с която да разнообразят напрегнатото си ежедневие. Частният детектив Макар Илюшин се оказва в абсурдна ситуация, която обаче довежда до трагичен край. Поканен е на сватба, но вместо с весело празненство, се сблъсква с убийство. Илюшин, заедно със своя приятел и колега Сергей Бабкин, са нагърбени със задачата да разкрият загадката. По пътя си обаче срещат трагикомични образи, нелепи случки и… един дебел риж котарак. Той се оказва ключов за разгадаването на престъплението.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Братството на светата плащаница” от Хулия Наваро&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Почитателите на историческите трилъри от типа на Дан Браун ще си паднат по “Братството на светата плащаница” от Хулия Наваро. Книгата ни пренася в италианския град Торино, където се съхранява един свещен символ за милионите християни по цял свят – плащаницата, в която според преданието Йосиф Ариматейски положил тялото на Христос след разпятието му. Превърналото се в реликва платно носи отпечатъка от разпнатия Божи син.&lt;/p&gt;

&lt;p&gt;==&lt;/p&gt;

&lt;p&gt;Загадките около тази светиня обаче са много и 2000 години след появата му катедралата в Торино е обхваната от пламъци, а обгорен труп на мъж с отрязан език привлича вниманието на местната полиция. Със случая се заема инспектор Марко Валони от отдел „Културно-исторически ценности“ в торинската полиция. Следва опасно преследване и намеса на много заинтересовани страни загадката да остане потулена.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Игри на злото” от Анджела Марсънс&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;След успешния прием на първия роман от поредицата на Анджела Марсънс за инспектор Ким Стоун - “Сподавен писък”, излиза и втората част - “Игри на злото”. Книгата минава отвъд клишетата на криминалния жанр и предлага много дълбоко навлизане в психологическия профил на героите. Пред нас се разкриват плашещи аспекти от психиката на социопата, а най-потресаващото е да открием, че такъв човек може да присъства в ежедневието ни, без дори да подозираме.&lt;/p&gt;
</description>
        <pubDate>Mon, 27 May 2019 00:00:00 +0000</pubDate>
        <link>/newbooks/2019/05/27/12-03-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5%D0%B4%D0%BD%D0%BE%D1%80%D0%BE%D0%B3-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/05/27/12-03-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5%D0%B4%D0%BD%D0%BE%D1%80%D0%BE%D0%B3-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>Еднорог</category>
        
        <category>предложения</category>
        
        <category>препоръки</category>
        
        <category>Пролетен базазр на книгата</category>
        
        <category>2019</category>
        
        <category>нова книга</category>
        
        
        <category>newbooks</category>
        
      </item>
    
  </channel>
</rss>

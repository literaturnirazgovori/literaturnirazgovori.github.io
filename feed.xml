<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Thu, 11 Feb 2021 20:05:02 +0000</pubDate>
    <lastBuildDate>Thu, 11 Feb 2021 20:05:02 +0000</lastBuildDate>
    <generator>Jekyll v3.9.0</generator>
    
      <item>
        <title>Колонката на Георги Цанков: Д. Бочев, Р. Докинс, Д. Б. Харт, К. Михайлов, П. Джонсън, Ст. Ливи, Д. Джоунс</title>
        <description>&lt;p&gt;Литературният критик Георги Цанков, познат със своя “Книжен четвъртък” във Фейсбук, в който говори проникновено и ерудирано за подбрани от него новоиздадени български и преводни книги, вече ще си има специална колонка в “Литературни разговори”. За мен е чест да приютя мисълта му и да й дам възможност да достигне до повече читатели, а на материалите му - да се запазят в интернет архив и да бъдат по-лесно достъпни и откриваеми. Преди да прочетете кои са книгите, за които той говори тази седмица, вижте какво написа в профила си във Фейсбук:&lt;/p&gt;

&lt;p&gt;==&lt;/p&gt;

&lt;p&gt;“С изключително вълнение започвам поредния „Книжен четвъртък“. За първи път той ще се появи на страницата на сайта „Литературни разговори с Антония Апостолова“. За великолепната й книга с разкази и новели „Потъване в Мъртво море“ съм писал, следя с интерес задълбочените й прониквания в световете на значими поети, белетристи и есеисти. Струва ми се, че този сайт е рай за интелигентните читатели. Надявам се, че често мненията ни с Антония ще се различават градивно, че ни предстоят интересни и полезни диалози, в които ще поставяме кардинални теми не само на литературата, но и на модерното общество.”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;КНИЖЕН ЧЕТВЪРТЪК - 11 ФЕВРУАРИ 2021&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;По телевизията БНТ от седмица тече руският сериал „Оптимисти“. Действието се развива в началото на 60-те години сред дипломати от Външно министерство. Началник на един от отделите е опитен болшевик, потушавал Унгарското въстание. Съпругата му е починала при раждането на второто им дете и той отглежда сам четиригодишната си дъщеря. На помена за смъртта на майката отиват на гробищата. Съпровожда ги домашната помощничка – мила старица, която трепери над малката. Тръгват си от гроба, бабата поглежда към църквата и се прекръства. Детето повтаря стореното от нея. Дипломатът-болшевик се разярява, разкрещява се и незабавно освобождава жената, която дълги години е служила вярно на семейството.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/isusbiografia.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Този епизод ми припомни чудовищното взривяване на един от най-красивите храмове в Москва „Христос Спасител“ на 31 декември 1931 г. Всичко това съвпадна с разтърсването ми от думите на големия английски историк &lt;strong&gt;Пол Джонсън&lt;/strong&gt; в издадената от „Захарий Стоянов“ негова книга &lt;strong&gt;„Исус. Биография от един вярващ“&lt;/strong&gt;: „Ако днес Исус би се появил сред нас отново, можем да бъдем сигурни, че не само би намерил многобройни последователи, но и че той би бил също така преследван и умъртвен. Християнството, което той ни е завещал, не е претърпяло опит и провал. Както пише Гилбърт Кийт Честъртън, то се е оказало твърде непосилно за хората и така и не се е случило. Но все още представлява възможност за нас. Неговото послание в най-чист вид е: постъпвай така, както е постъпвал Исус. Ето защо историята на Христос е толкова важна в нашия ужасяващ двайсет и първи век. Ние трябва да я познаваме и да се поучим от нея.“&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/ateistichnite-delyuzii.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Срещу възгледите на Пол Джонсън, срещу внушенията на един от най-значимите съвременни теолози &lt;strong&gt;Дейвид Бентли Харт&lt;/strong&gt;, формулирани в наскоро преведената от Борис Маринов негова изповед за „християнската революция и нейните модерни врагове“ &lt;strong&gt;„Атеистичните делюзии“&lt;/strong&gt;, се изправят съвременните разрушители на катедралите на духа, щедро представяните у нас войнстващи атеисти Ричард Донкинс и Сам Харист, Филип Пулман и Питър Уотсън (потокът от имена може да бъде продължен до безкрайност ).&lt;/p&gt;

&lt;p&gt;==&lt;/p&gt;

&lt;p&gt;Като говорител на мрачен фундаментализъм, Уотсън обобщи, че най-лошото сред всички човешки изобретения „без съмнение е етичният монотеизъм… Той е, който носи отговорността за повечето от войните и от крайностите в историята“. Оттук до Марксовото определение (то също се фалшифицира) пътят е съвсем кратък: „Религията е въздишка на угнетената твар, сърце в безсърдечния свят, както и дух в бездуховните порядки.“ (а не „Религията е опиум за народите.“)&lt;/p&gt;

&lt;p&gt;==&lt;/p&gt;

&lt;p&gt;Стигнахме до „политкоректни времена“, в които изглежда срамно и мракобесно да се наречеш християнин. В съзнанието ми завинаги ще остане един издаден през 1998 г. роман от иначе талантливия белетрист Маргарит Абаджиев, който доказа качествата си с повествованието за трагедията на цигуларя Васко Абаджиев „Шакона Пасион“ и особено с новия си исторически роман „Царят на татарите“, посветен на Стефан Стамболов. Но във „Фениксът“ той произнася жестока присъда над „християнските интелектуалци“: „Те са осъзнати мерзавци, възпроизвеждащи ценности и художествени смисли, девалвирали отдавна и изчерпали творческото си внушение… Християнските добродетели не могат да бъдат мерило за нищо друго, освен за самите себе си, тяхното насилствено налагане трупа бреме от агресия, чието стихийно отприщване ще доведе предварително закодираното желание за Апокалипсис.“ Абаджиев стига още по-далече: „Който иска да възстанови мозайката на света и неговите епохи, нека първо отпише Боговете му. Тогава всички елементи веднага заемат местата си и много бързо открояват величието или падението на една цивилизация. Гибелта й задължително се предшества от залеза на нейните Богове.“&lt;/p&gt;

&lt;p&gt;==&lt;/p&gt;

&lt;p&gt;Струва ми се, че днес усилено се действа за залеза не на Богове, а за потъпкването на учението на Исус. Същевременно никой не е в състояние да усмири фундаментализмите, които ни заливат с жестокостта и с цинизма си. Затова напълно споделям убедително доказаното заключение на Дейвид Бентли Харт: „В голяма степен Модерността не следва да бъде разбирана като величав бунт против тиранията на вярата, нито като движение за човешко освобождение и прогрес, а като контрареволюция – реакционно отхвърляне на свободата, която Модерността вече не разбира, но върху която остава да паразитира. А когато хората от Модерността обръщат гръб на християнските убеждения, редица пътища остават безвъзвратно затворени за тях – било защото те водят към философски позиции, които християнството успешно е възприело в своята собствена история, било защото водят към форми на „суеверие“, които християнството е направило крайно неправдоподобни за модерния ум.“&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/opitzaekstaz.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Ще се опитам да докажа всичко това с книги-събития в културния ни живот, сред които с особено светлина грее новия роман на политическия емигрант &lt;strong&gt;Димитър Бочев „Опит за екстаз“&lt;/strong&gt;. Изписал съм десетки страници за този белетрист и мислител, който не се побира в тесните рамки на канони и на каквито и да било теоретични предписания. Ако разглеждаме творбите му от позицията на почитатели на „постмодернизма“, то той е неговото лице в съвременната ни литература. Но няма да сбъркаме и ако се откажем от подобно класифициране и вникнем в текстовете му като в изповед на хуманист, на когото му пука за съдбата на съвременния свят.&lt;/p&gt;

&lt;p&gt;==&lt;/p&gt;

&lt;p&gt;Нарекох едно мое есе за него „Писането като битка за живот“. Днес нямам намерение да изследвам цялото естетическо и идейно богатство на романа му. Ще чакам няколко месеца, докато излезе от печат и следващото му откровение „Белият слон“, за да си позволя повече обобщения. Днес ще започна с припомняне на думите на Бочев, споделени в интервю със съпругата ми Зоя Захариева-Цанкова за нейната книга „Щастлива емигрантска песен няма“: „Христовият път за мене е пътят на свободата. Като се подчинява на Господната воля човек става независим.“ Мотото към „Опит за екстаз“ гласи: „Памет за Асен Игнатов – боготърсача на път към отвъдното, на когото един живот стигна, за да се запознае и слее със себе си, себе си да стане и себе си да остане, да бъде винаги и неизменно само себе си и никога – обстоятелствата; който бе богат не с онова, което има, а и онова, което е; който притежаваше най-великата, най-очовечаващата дарба – дарбата да съизживява; който съумяваше да трансформира смисъла в екстаз и да извлича от екстаза смисъл и който, опровергавайки духа на времената, отказа да разменя вътрешни ценности срещу ценности външни.“&lt;/p&gt;

&lt;p&gt;==&lt;/p&gt;

&lt;p&gt;Това е най-съвършеният портрет не само на големия философ, наречен в романа Бащицата, авторът на променилите мисленето ни творби като „Тъга и порив на епохата“ и „Психология на комунизма“, това е и свръх-искрен и проникновен автопортрет, почти като излъчването, уловено в нарисувания от Пепа Калчева портрет на задната корица на романа, издаден от „Сиела“. Тя, емигрантката, е запазила в калифорнийския си дом великолепна картина от красивата къща, в която е преминало детството й във Варна. Запазила е и чистата си българска реч, и вълнението си от всичко, което се случва в родината. Духовната й връзка с Димитър Бочев, с нашето семейство и с още много съвременни българи е в основата на умението й да вижда под повърхността на нещата – затова и открива необикновената светлина в лицето на белетриста. Той пък, който дълги години будеше духовете у нас с предаванията си по „Дойче веле“ и по „Свободна Европа“, най-близкият приятел и съмишленик на Георги Марков, беше сред първите, които след политическата промяна се върнаха в отечеството си, за да се включат активно в битката за демокрация. Избягал с пуловера на Желю Желев, осъден задочно на 10 години затвор през 1976 г., Бочев се очертава като един от най-мъдрите и проникновени наши писатели, който в романите си „Междинно кацане“, „Генезис II“, „Синеокият слепец“, в есетата „Боготърсачът между беса и слепотата“, „Хомо емигрантикус“ и в двата тома на „Несъгласни думи“ изложи философията си за света, в който живеем, и се опитваше да освободи „пробуждането на вложения в нас още със зачеването ни дух“.&lt;/p&gt;

&lt;p&gt;==&lt;/p&gt;

&lt;p&gt;Според него: „Човек има свободата да тръгне до Божиите дири, но има и свободата да тръгне след дявола.“ И още: „За модерните държави едва ли има нещо по-пагубно от меркантилизирането на духовните ценности“, затова е толкова безмилостен към „всемирната договореност между фанатиците на Изтока и бакалите на Запада“. Тези предварителни съображения са ни безусловно необходими, за да проникнем в сложната и драматична художествена и идейна тъкан на „Опит за екстаз“, поредната брънка от саморазголващия и трагичен монолог на писателя.&lt;/p&gt;

&lt;p&gt;==&lt;/p&gt;

&lt;p&gt;Едва ли в модерната ни литература ще откриете по-„политически некоректна“ книга: едни ще обвинят автора в пламенен антикомунизъм, а други – направо в нихилизъм. Ще има и възмутени от освободения му език, който напомня за „хулиганството“ на Хенри Милър и на Чарлз Буковски. Чувам обвинения, че Бочев отхвърлял категорично патриотизма, че зачерквал понятията „родина“, „героично минало“… Лесно ще ги опровергая, като ги посъветвам  да прочетат внимателно есето му „Родината в изгнание“, да си спомнят как и него го измъчват кошмарните сънища на Стамболов, в които Русия изниква като огромна бяла мечка, която ни души. Признавам, че изпитвам огромна съблазън да споря с някои от идеите на Бочев, но острите диалози с него са удоволствие, тъй като той не познава злобата.&lt;/p&gt;

&lt;p&gt;==&lt;/p&gt;

&lt;p&gt;В „Опит за екстаз“ ни очаква пътуване от мечтата на младите политемигранти „да изпълним от край до край света със себе си, да оплодим тази безплодна цивилизация с невъздържаната си младост“ до изтрезняването: „пуснехме ли корен в чужбина, щяхме да я превърнем в родина, а това беше ужасно, тогава щеше да се наложи друга чужбина да си търсим като местожителство“. Творец, който възприема изтърканото възприятие за „родина“ като израз на безропотно възприемане на статуквото, няма как да не е борец срещу робството на стереотипите.&lt;/p&gt;

&lt;p&gt;==&lt;/p&gt;

&lt;p&gt;Продължаваме да се опитваме да осъзнаем колко далеч ни отвежда философията на писателя: „Не бяхме ни българи с българите, ни европейци с европейците, ни чужденци с чужденците. Още много чужбини, много излитания и приземявания, много небеса и писти, много въздух и земя ни предстояха още, чужденци за да станем и така да се отчуждим от земното, че да поприближим Бога. Тогава още не знаехме, че Бог не е антагонист, че отчуждаването, каквото и да е то, от когото и да било, към Бога не приближава.“ Оттук до заразителния пример е само крачка разстояние: „Свободата на Дон Кихот блести и до днес на върха на копието му, а свободата на донкихотовера Георги Марков вибрираше на върха на перото му… Всеки със свободата си, значи – с копието и с перото, със смъртта и с безсмъртието си всеки.“&lt;/p&gt;

&lt;p&gt;==&lt;/p&gt;

&lt;p&gt;Свободата и родината на Димитър Бочев е в духовността на духовно извисените личности, в принадлежността му към родината на волното слово, където се реят гордите духове на Асен Игнатов и на Георги Марков, на Тончо Жечев и на Атанас Славов, на Христо Огнянов и на Константин Кацаров… „Цивилизация като християнската, която третира всяка конкретна личност като връх и корона на Божието творение, в чиято ценностна скала индивидът, човешкият живот е висше благо, трудно може да се противопостави на един религиозен фундаментализъм, за който същия живот не струва пукната пара.“&lt;/p&gt;

&lt;p&gt;==&lt;/p&gt;

&lt;p&gt;И отново се връщам към зловещите внушения във „Фениксът“ на Маргарит Абаджиев: „Да организираш една религиозна идея около внушението за вечното добро и за любовта означава да изтощаваш човешката съвест, да изискваш благочестие от едно смъртно същество по зададени правила означава да не уважаваш играта със срвъх-естеството, от която зависи неговата значимост, да чакаш някой да те избави от собствената ти непълноценност, бил той ангел или демон, означава да подценяваш своята неповторима скорост в отражението на битието и на смъртта.“ Хвърлени напосоки високопарни думи, докато изстрадали свободата личности като Георги Марков и Димитър Бочев крачат с все по-тежкия товар на миналото и на изстраданите жестоки истини, прескачайки от „екстаз на екстаз“, без дори да съзнават, „че не смърт и преходност – безсмъртие и всевечност на ревера си носят“.&lt;/p&gt;

&lt;p&gt;==&lt;/p&gt;

&lt;p&gt;„Опит за екстаз“ не е лесна за четене и за осмисляне книга. Дори пред кървавите лабиринти на болшевизма не преминаваме лековато, защото преподавателя по история на КПСС, прекаралият 30 години в СССР професор Панчев, половината от които в каторгата в Сибир, се връща в големия свят с две истини – една за пред хората и една, вътре в себе си, а това го прави още по-опасен. Той е прочел само една книга, „Кратката история на ВКП (б), а неговият Бог е истински страшен: „Не на КПСС не вярваше професорът. Не вярваше той на себе си. Партията е безгрешна и непогрешима – грешна и погрешима е човешката природа. Ще вземе да се огъне продажната като плътта му душа, ще вземе да се поддаде, ще вземе да се изпусне на стари години професорът, да се вживее прекомерно в някой заскрежен спомен, да го извади от миналото си и в студентската аудитория да го докара, да го размрази и реанимира, неуместно от контекста да го отлъчи и от потвърждаващото партийната принадлежност отклонение несъзнателно в мерило за цялата съветска власт да го превърне, съветската власт с лагерните власти да отъждестви!“&lt;/p&gt;

&lt;p&gt;==&lt;/p&gt;

&lt;p&gt;„Спомените са опасни, по-опасни и от бъдещето“, предупреждава ни Димитър Бочев, за да разчопли червейчетата на фундаментализма във всички нас, поддалите се на съблазните на тоталитарното. Невероятно драматична е битката между неверието и опитите да бъдем разделени от Божията истина в този роман, не търсете в него попски проповеди и елементарни заигравания с чудеса и светини: „Нищо неизживяно и нищо неизписано, нищо пропуснато, нищо неслучило се няма да остане да трови душата ми“ – такава изповед насаме с всички е по силата само на безмилостно откровените пред себе си и пред другите творци, тези, които не се страхуват от „безначалната и безмерна космическа самота, отдалечени от съвършенството „като здравето от болестта“, но твърдо решени да пишат с кръвта си, за да постигнат „пълнота и завършеност“. „Нека тогава духът придърпа тялото към себе си, нека му обезпечи безсмъртието, което Творецът му е дарил изначално и извечно, нека безсмъртието на духа в тленната материя се влее и в нетленна я превърне – така както Синът Божий Бога и човека в личността Си съчета, людското и Божието в животворна симбиоза обедини.“ В Родината на Божия Син, където познанието е страдание и безпощадна битка с фанатизма и тоталитаризма достъпът е много труден, но благодарение на Боготърсачи като Димитър Бочев и аз все по-страстно се стремя към тази Родина, дано някой ден успея да пристъпя в необятната й прегръдка.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/zabravenatamaya.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Красиво и мъдро продължение на това приобщаване към надвременните идеали намирам и в новия том е есета и с молитви &lt;strong&gt;„Забравената Мая“&lt;/strong&gt; ( издателство “Small Station Press” ) от теолога и литературния историк &lt;strong&gt;Калин Михайлов&lt;/strong&gt;, есеист и поет, преподавател в СУ „Свети Климент Охридски“, чиято монография „Мориак и Бернанос – два романни свята между насилието и любовта“, създадена през 2006 г. и преведена на френски през 2011 г., е сред най-задълбочените световни изследвания на естетическите и художествените открития на двамата френски белетристи, отстояващи Божиите завети в една от най-пропитите от отровата на атеизма модерни страни.&lt;/p&gt;

&lt;p&gt;==&lt;/p&gt;

&lt;p&gt;Бих се връщал десетки пъти към „стиховете в проза“, превръщащи тази тънка на вид книжка в свъхактуална молитва за запазване на духовността и на вечните ценности, за победа на Висшия смисъл и на Доброто над бесовете, предсказани от Достоевски. Много необходими на изпадналия в криза съвременен човек ми се струват думите на Михайлов, с които той завършва есето си „Раздразнението“ : „Най-важното, което ни се случва да забравим е, че главната цел в живота ни не е определена точка от пътя, по който сме поели, каквото и да ни е коствало стигането до нея. Защо да се втренчваме тогава във временните спирки? Крайната и главна точка, към която вървим, е Божието царство, него трябва да не изпускаме от поглед. Не бива заради умората или усилията, които полагаме, за да стигнем някъде навреме, да забравим за къде всъщност сме се запътили, на Кого служим, какво имаме в Него и в Неговия дом, който ни очаква. В Христа Иисуса всичко Божие е и наше.“&lt;/p&gt;

&lt;p&gt;==&lt;/p&gt;

&lt;p&gt;Улавям се, че самият аз нерядко спирам тук или там, оглеждам се крадешком и се прекръствам в очакване да се случи нещо маловажно, значимо само за самия мене. Привикнали сме да търсим Божията подкрепа в трудни моменти – в болест, в любовно разочарование, в безпаричие. Забравяме припомняното многократно в „Забравената Мая“ основно наше призвание – „призванието на съпрузи и родители, на съседи, приятели, колеги“, а постигането му става все по-трудно: чрез „въплътения Бог Слово, вселил се в сърцата ни“. Калин Михайлов ни пошепва молитвата на каещия се Давид към Бога от Псалм 50 : „Сърце чисто създай в мене Боже, и правият дух обнови вътре в мене.“ Уви, това става все по-трудно, особено когато „либерали“ като &lt;strong&gt;Ричард Докинс&lt;/strong&gt; в &lt;strong&gt;“Делюзията Бог”&lt;/strong&gt; представят Бога по следния начин: „Епикризата му сигурно ще включва и следните характеристики: той е не само ревнив, но и се гордее с това; дребнав, несправедлив, мнителен и маниакално властолюбив; отмъстителен и кръвожаден, с рецидив в сферата на етническото прочистване; женомразец, хомофоб и расист; склонен към инфантицид, геноцид, филицид и пестилентност; за капак е и мегаломан, садомазохист и капризно злонравен дерибей.“&lt;/p&gt;

&lt;p&gt;==&lt;/p&gt;

&lt;p&gt;Какво ще кажете? Ето го целият, доста беден речник на злоупотребяващите с новоезика, новите велики инквизитори. Да, не можем да се гордеем с трактата „Чукът на вещиците“, указанието за измъчване на подозрените в магьосничество, но още по-малко са достойни за уважение тези уж либерали, изричащи трудно разбираеми думички. Те налагат на модерния свят ново право, превръщащо се в жесток канон – Калин Михайлов го формулира съвсем точно: „право – хигиенното и сухо право на Еднаквостта, маскирана като Различие“, то изглежда политически коректно, но несъмнено е „безнравствено и безобразно“.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/delyuziyatabog.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Щом холивудските „Оскари“ вече се подчиняват на подобни правила за „различие“, щом „Нетфликс“ бълва струващи милиони мюзикъли от сорта на „Балът“ с Мерил Стрийп и Никол Кидмън, в които лезбийството – нещо съвсем естествено за човешката природа – се превръща в романтична мечта за подрастващите, а в свръхбюджетният сериал за Великобритания през първата половина на 19 век „Бриджъртън“ английската кралица и най-богатият херцог в кралството са чернокожи, по какво тази „култура“ се различава от болшевишката наглост да бъдат зачерквани класици и да бъдат превръщани хората в роби на кървавото Червено знаме? И ако лозунгът „Животът на черните има значение“ бъде заменен с „Животът на белите има значение“, няма ли да настъпи зловещ вой? Ами къде са в картинката избитите милиони червенокожи? Защо бюстовете на бащите на Америка трябва да бъдат срутени и те да бъдат обявени за робовладелци, а така нареченото равенство все по-категорично да се превръща в рай за транссексуалните, за атеистите, които всъщност са като всички нас и няма как да ни налагат фанатично измислени истини? Докинс се усъмнява в „медицинската квалификация“ на интелектуалец, който си позволява да му каже, че с писанията си неизбежно поражда предизвикателния въпрос на Албер Камю: „Защо тогава не вземем всички да се самоубием?“ И продължава: „Какво твърдите вие? Че сме били еволюирали благодарение на някаква сляпа случайност от нищото и отново ще се върнем в нищото. Дори и да не е истинската вяра, религията е нещо много, много по-добро. Защо да не повярваш в някой прекрасен мит (като Платон) , щом той те дарява с умиротворение на ума? Вашият светоглед обаче води до тревожност, наркомания, насилие, нихилизъм, хедонизъм, франкенщейнова наука, ад на земята и Трета световна война“.&lt;/p&gt;

&lt;p&gt;==&lt;/p&gt;

&lt;p&gt;Погледнете само съвременното масово кино и няма как да не се съгласите с подобни заключения. Но според Докинс и подобните му изразителите на тези идеи са безмозъчни. Та нали Карл Попър ни поднесе двата тома на „Отвореното общество и неговите врагове“, както и „Нищетата на историцизма“, за да ни убеди, че Платон е баща на тоталитаризма, а бъдещето на човечеството е в мултикултурализма и в глобализма. От теориите на Троцки до налагането на постулатите на глобализма, честно казано не виждам особена разлика. Не ме разбирайте зле, нямам нищо против онова, за което си мечтае и Димитър Бочев – пълното отваряне на границите, заличаването на бедността, динамичното взаимодействие на културите, но съм твърдо убеден, че то ще си остане илюзия като всички красиви утопии, докато не осъзнаем, че запазването на националното богатство на народите е не само памет, а и бъдеще.&lt;/p&gt;

&lt;p&gt;==&lt;/p&gt;

&lt;p&gt;Затова с удоволствие повтарям думите на Дейвид Бентли Харт от „Атеистичните делюзии“ (да не забравя да спомена, че книгата е преведена от Борис Маринов и е издадена от „Омофор“): „За света би било справедливо да се грижим с нежност, да го култивираме, да го изследваме и да му се радваме, а не да се плашим от него, да го отричаме сякаш е зло, и безспорно не трябва да го обожествяваме. По този и по други начини християнската революция дава на западната култура света просто като свят; демистифициран и по този начин (само на пръв поглед парадоксално) изпълнен с безброй много чудеса, които следва да бъдат проучени. И нещо, което е може би още по-важно – на тази култура християнската революция дава съгласувана концепция за човека като такъв: надарен с безкрайно високо лично достойнство във всички негови индивидуални „моменти“, изпълнен със сили и с тайни, които трябва да бъдат високо ценени. Тази революция осигурява една невъобразимо възвишена картина на човешката личност – създадена според Божествения образ и предназначена да участва в Божествената природа – без с това да умалява или да омаловажава конкретната реалност на човешката природа: духовната, интелектуалната или телесната.“&lt;/p&gt;

&lt;p&gt;==&lt;/p&gt;

&lt;p&gt;Простете за дългия цитат, но нима мога да изразя нещата по-точно и ясно: най-достоверното проникване в човешката природа не е чрез болшевишкото или псевдолибералното фалшифициране на миналото и на настоящето, а чрез изстраданата изповед на вглеждащите се в личната и в колективната вина индивиди, жадни за прошка и за възпитание на искрено състрадание към различните и към изгубилите Пътя. Всъщност на много тревожни въпроси можем да си отговорим, ако изследваме генезиса не само на тоталитаризмите и на фундаментализмите, но и на забулените в митове съвременни „религии“. Те са тези,  които управляват не само младото поколение, а и повечето от нас – те ни превръщат в жалки пионки в зловеща игра, която обръща с краката нагоре всички традиционни ценности и налага повелите на анонимни бесове.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/facebook-istoria-na-feisbuk.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Сериозни отговори за надвисналото над всички нас зло дава изследването на &lt;strong&gt;Стивън Ливи „Facebook. Пълната история на Facebook – идеализъм или сделка с дявола“&lt;/strong&gt;, издание на „Кръгозор“ в превода на Камен Велчев. Стивън Ливи е от рядката порода журналисти, които претендират да служат само на себе си и на обществото. Наричат го гуруто на американската технологична журналистика, на която е отдал над 30 години от живота си. В продължение на три години той провежда безброй разговори с новите „богове“ – Марк Зукърбъг и Шерил Сандбърг и с над 300 бивши и настоящи служители на компанията.&lt;/p&gt;

&lt;p&gt;==&lt;/p&gt;

&lt;p&gt;През 1929 г. унгарският писател Фригес Каринти в разказа си „Вериги“ предсказва комуникационната революция: „Планетата Земя никога не е била толкова малка, колкото е сега. Тя се е смалила – разбира се, фигуративно казано, благодарение на ускоряващата се материална и вербална комуникация. Темата е била повдигана и преди, но никога не сме я формулирали по този начин. Никога не сме говорили за факта, че всеки на Земята, по мое или нечие чуждо желание, може да разбере в рамките на няколко минути, какво мисля или правя, какво искам и желая.“ Каринти пропуска само едно немаловажно обстоятелство: почти всеки на Земята може да бъде умело манипулиран посредством внедреното в дома му чуждо око, същото, което един нехаещ за тоталитарното ни минало млад преводач ще нарече Батко.&lt;/p&gt;

&lt;p&gt;==&lt;/p&gt;

&lt;p&gt;В момента Интернет се ползва от между 40 и 60 милиона души по света, а начело на тази невиждана никога досега империя е родения през 1984 г. Марк Зукърбърк. Затова си струва да проследим крачка по крачка израстването му. Никой и никъде не споменава за класиците писатели, музиканти, художници, от които се е учил. Нищо чудно въобще да няма такива. Че преодолява безброй трудности е ясно от само себе си – той е самото превъплъщение на сбъдналата се американска мечта, но в дневникa му, наречен „Книгата на промяната“, се съдържат идеите как студентската мрежа за свързване да се превърне в световна.&lt;/p&gt;

&lt;p&gt;==&lt;/p&gt;

&lt;p&gt;За могъществото на социалните мрежи са изписани хиляди томове. През юли 2007 г. се появява знаменития бутон „Харесвам“, който според основателите на „Фейсбук“ разпръсква „малки искрици позитивизъм, любов и одобрение“ – те само забравят да уточнят какво точно се харесва и може ли бутонът да влияе върху негативните нагласи на милионната аудитория. Статистически всеки потребител на мрежата има средно по 130 приятели, но хората с безброй приятели са както привлекателни, така и все по-опасни. Осъзнаваме, че блогърите налагат влияние, книгите им се разпродават в милионни тиражи, а млади и стари им вярват безпрекословно.&lt;/p&gt;

&lt;p&gt;==&lt;/p&gt;

&lt;p&gt;Стига се до момента, когато „Фейсбук“ се оказва основното оръжие в надпреварата между политиците. Доналд Тръмп и Хилари Клинтън се замерват с „фалшиви постове“. В седмицата след изборите за първия мандат на Тръмп, огромен процент от топ-историите са измислени новини, пристигащи от малък град в република Северна Македония. Оказва се, че следите водят до град Велес, който има население от 45 000 души. Мотивацията е изцяло финансова, според капацитетите. „На тези македонци не им пука дали Тръмп ще влезе в Белия дом, или не – пише репортерът на Wired. – Интересуват се само от джобните пари, с които да си купят разни неща – кола, часовник, по-хубав телефон или повече питиета в бара.“ Техните фалшиви съобщения от рода на твърдението на Хилъри: „Бих искала хора като Тръмп да се кандидатират за президент, защото той е честен и неподкупен“, се четат от милиони.&lt;/p&gt;

&lt;p&gt;==&lt;/p&gt;

&lt;p&gt;Зукърбърк се ядосва на внушенията, че фалшивите новини решават политически проблеми, но като че ли действителността все по-категорично ни убеждава, че манипулациите едва ли са толкова невинни, а Божествената мрежа започва да придобива неподозирана мощ. Благодарение на могъществото на „Фейсбук“ моята внучка е твърдо убедена, че Доналд Тръмп държи децата на мексиканските бежанци в клетки, други пък вярват, че американският политически елит пие кръвта на младенци! И в крайна сметка осъзнаваме, че „неподкупният журналист“ Стивън Ливи служи вярно на компанията и на нейния властелин. Той се взира в очите на Зукърбърг и твърди, че открива истина в твърденията му: „Не бих могъл да ръководя тази компания, без да правя нещата, които съм убеден, че биха придвижили света напред” – казва човекът, за когото мнозина вярват, че е причинил повече разрушения на Земята, отколкото който и да е било друг от света на бизнеса.&lt;/p&gt;

&lt;p&gt;==&lt;/p&gt;

&lt;p&gt;Ние сами трябва да търсим отговорите на проклетите въпроси – да, в принудителната изолация, „Фейсбук“ е единственото ни спасение, но не е ли той и нашето проклятие? Отново се изправяме пред дилемата за многото възможни отговори за нашите съдбовни въпроси. Или както го е казал Димитър Бочев в неговия трагично невъзможен „Опит за екстаз“: „За извънземните аз не Шекспир – Бога ще питам. Питам го аз и денем, и нощем, и насън, и наяве Го питам, но и Бог е като Шекспир – и Той много неща казва, но и много неща премълчава. Важни, много важни и все важни неща казва Господ-Бог, но най-важните премълчава. Не, значи, като превъплъщенията на будистката пеперуда космос – между казаното и премълчаното от Шекспир и от Бога – кое-що казвам и премълчавам кое-що. При което премълчаваното съм безспорно аз, а дали и казваното съм аз, не зная. Какво да се прави – въобразеното е също действително… Екстазът, само екстазът може да се добере до неговата същност и да я извади наяве, неговата погубена от идеологии, култури и цивилизации автентичност да възстанови.“ Това е „Опит за екстаз“ – и несъмнено за всички нас той вече е безвъзвратно изгубен.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/tamplierite.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;По свой начин са търсели екстаза и &lt;strong&gt;„Тамплиерите“&lt;/strong&gt; – това ще научим от увлекателната история за възникването и гибелта на Ордена на Христовите войни, разказана по неповторим начин от най-яркия представител на новото поколение британски историци &lt;strong&gt;Дан Джоунс&lt;/strong&gt;. Книгата е преведена от Юлия Гешакова за издателство „Лабиринт“ и без малко щях да я пропусна, тъй като живеех с усещането, че съм научил достатъчно за изгарянето на Жан дьо Моле и за унищожаването на неговите рицари от романите на Морис Дрюон и от немалко исторически съчинения.&lt;/p&gt;

&lt;p&gt;==&lt;/p&gt;

&lt;p&gt;Но подходът на Джонс е смайващо новаторски: той се присмива на теориите на конспирациите, според които средновековният орден все още управлява света. Поднася ни скрепено с безспорни доказателства изследване за причините на безкрайната война в Палестина, в Сирия и в Египет, където мюсюлманите – сунити и шиити, се сражават с войнствените християнски нашественици от Запад. Това е панорама за действията на „глобална“, освободена от данъци организация, толкова богата, че е по-могъща дори от някои правителства, за връзката между международните финанси и геополитиката, за силата на пропагандата и за митологизирането, жестокостта, вероломството, предателството и алчността.&lt;/p&gt;

&lt;p&gt;==&lt;/p&gt;

&lt;p&gt;Джоунс не пропуска да спомене и възраждането на легендата за тамплиерите в „Махалото на Фуко“ от Умберто Еко: „Лукаво постмодерен, очевидно сатиричен и нескрито подигравателен към онези, които поставят тамплиерите в някаква велика схема за световно господство, романът на Еко същевременно подсилва мистиката в масовото съзнание относно ордена. Ами ако дори десет процента от всичко казано е вярно? За съжаление, нищо не е вярно.“&lt;/p&gt;

&lt;p&gt;==&lt;/p&gt;

&lt;p&gt;Изследването реалистично показва нелицеприятното лице на фанатизма. Тамплиерите са рицари монаси, но те са и воини, призвани да убиват. Знаменитият Бернар дьо Клерво в съчинението си „Във възхвала на новото рицарство“ заявява: „Едно ново рицарство съвсем наскоро се появи на света. То неуморно води двойна битка – срещу плътските съблазни и срещу носителите на злото на земята. За него има огромна разлика между греха да убиеш човек („хомицид“) и „малицида“ – призванието да убиеш Злото, добродетел, която опрощава и най-страшните зверства“.&lt;/p&gt;

&lt;p&gt;==&lt;/p&gt;

&lt;p&gt;Ето затова трябва внимателно да прочетем „Исус. Биография от един вярващ“ от Пол Джонсън и да вникнем в прозрението, че завещаното от Него християнство не е съществувало на Земята, а е само в душите на истински вярващите. „Човечеството има склонност към злото, но и към доброто.“ Това са установили най-великите психолози и най-гениалните творци. Нека си припомним десетте заповеди на Христа, така както ги е формулирал Пол Джонсън.&lt;/p&gt;

&lt;p&gt;==&lt;/p&gt;

&lt;p&gt;Първата е: „всеки от нас трябва да развие истинската си същност“. Можем да имаме много типове колективни съществувания, но личността ни, оформена и възпитавана от нас самите, е съвсем сама пред лицето на Бога. „Втората заповед е да приемеш и да постъпваш съобразно принципа на универсалността.“ Това ще рече да обичаш ближния си, както обичаш себе си – обезмисля напъните да бъде изведено с предимство напред едно или друго малцинство. Трето – „уважавай това, че всички сме равни в очите на Бога“. Исус се е отвращавал от болните амбиции. Затова наложил и четвъртата си заповед – „необходимост от любов в човешките отношения по всяко време и при всяка ситуация“. Всичко това го откриваме във великите творби на музиката, на живописта, на поезията и белетристиката, на театъра, но най-трудно то е осъществимо в така враждебното на хуманността всекидневие. Петата заповед е посветена на „милостта“. „Била тайнство, вид морална поезия. Когато проявяваме милост спонтанно, с чувство на радост и удовлетворение и без да се замислим, ние не просто показваме великодушие, но и се държим по примера на Бога.“ Постигането на баланс е шестата заповед, която е неразривно свързана със седмата – „култивирането на отворени сетива и ум“. „Думите „отворен“ и „светлина“ били благословени сред словата му, които той завещал на човечеството.“ Повече от ясно за Иисус било, че догматизмът и фанатизмът са най-тежката бариера пред търсенето на истината. Той постоянно повтарял: „Аз съм и пътят, и истината, и животът“. Защо продължаваме да не го разбираме? Осмата заповед е борбата за истината, съхраняването и защищаването на света, верността към природата – все неща, които „новоезикът“ се опитва да заглуши и преиначи. Неизменно се нарушава и деветата истина – властта да бъде употребявана ограничено и умерено, „с емпатия, с милост и с любов“.&lt;/p&gt;

&lt;p&gt;==&lt;/p&gt;

&lt;p&gt;Трябва да се вслушаме в откритието на Пол Джонсън: „Разпятието е отмъщението на световната власт, а Възкресението е въставането на лишените от сила от дълбините на тяхното страдание.“ Сякаш всичките тези заповеди са неповторимото обобщение на усилията на големите творци, ако щете на идеите на романа „Опит за екстаз“ от Димитър Бочев. И накрая идва десетата заповед, която свещениците няма да ви кажат : „проявявай смелост“. Той казвал: „Чрез твърдостта си ще придобиете душите си“ и изричал горчивата истина: „Ще бъдете мразени от всички, поради Моето име; а който устои докрай, той ще бъде спасен.“ Историкът ни призовава да възприемем тази заповед „в нейната простота и да я съблюдаваме с вяра“. Готов съм да следвам и десетте повели, макар да ми е пределно ясно колко трудно ще е това в един абсурден свят, завладян от пандемии и от вируси на безверие.&lt;/p&gt;

&lt;p&gt;==&lt;/p&gt;

&lt;p&gt;Безверието е сред най-тежките наказания за модерния човек. То ни превръща в безполови същества, лишава ни от собствена воля и ни диктува модели за поведение, които всъщност се основават на безусловното подчинение на догмата за „делюзията Бог“. Според Докинс много често се бърка страстта с фундаментализма. И продължава: „Християнските фундаменталисти воюват страстно срещу еволюцията, а пък аз също толкова страстно я защитавам. Страстта се изправя срещу страст - в това отношение сякаш сме си „лика-прилика“. А това може да накара някои да стигнат и до извода, че сме „от един дол дренки“, т.е. същите фундаменталисти като другите. Но ако ми позволите, ще използвам един афоризъм: „Когато два противоположни възгледа се изразяват с еднаква сила, не е задължително истината да се окаже по средата.“ Възможно е едната страна просто да греши. А това, съгласете се, оправдава страстта на другата…&lt;/p&gt;

&lt;p&gt;==&lt;/p&gt;

&lt;p&gt;Немощен ми изглежда „опита за екстаз“ на Докинс. Нищо фундаменталистко няма във вярата в любовта и в милостта, в способността да страдаш за другите. Никоя от неговите маймуни все още не се е превърнала пред очите ни в човек, докато той по никакъв начин не би могъл да изтръгне вярата от душата ми. Не кръстенето пред иконите, не проповедите на свещениците, а онази вяра, която ме озарява докато чета, например, „Престъпление и наказание“ или „По следите на изгубеното време“. Бог е в чудото на „мадлената“, която ми връща детството и „съня за щастие“. Бог е и в любовта, най-голямата магия в живота ни.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/20razkazazalyubovta.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;Затова, в навечерието на толкова оспорвания от традиционалистите празник на любовта Свети Валентин, ще завърша с &lt;strong&gt;„Двадесет незабравими разкази за любовта“&lt;/strong&gt;, една модерна библия на чувствата, издание на „Кронос“, в която Джек Лондон, Антон Чехов, Мопасан, Карел Чапек, Рабиндранат Тагор, Съмърсет Моъм, Реймънд Карвър, Рей Бредбъри, Жоржи Амаду, Изабел Алиенде и още немалко талантливи автори ни отвеждат пред олтара на страстите, където сме най-много човеци.&lt;/p&gt;

&lt;p&gt;==&lt;/p&gt;

&lt;p&gt;Съмърсет Моъм ни е оставил един безсмъртен кратък разказ – „Съпругата на полковника“. Тя се влюбва безумно, пише стихове за дългите и трепетни нощи, които са прекарали заедно, за отмалата, която ги е приспивала, вплетени един в друг. Щастието им било изпълнено с опасности и внезапно любимият млад мъж починал. „Последното й стихотворение се състоеше от четири кратки строфи, в които писателката, тъжна и примирена със загубата си, благодари на тъмните сили, които управляват съдбата на човека, че е имала привилегията, поне за малко, да се радва на най-голямото щастие, което ние, човешките създания, можем да се надяваме да познаем.“&lt;/p&gt;

&lt;p&gt;==&lt;/p&gt;

&lt;p&gt;А страстният любовник, уличен певец и музикант Убалдо Кападосио от магическия разказ „Чудото с птиците“ се влюбва в сякаш изпратена му от Дявола красавица, но тя – за да се спаси от ревността на съпруга си – го обвинява, че се е опитал да я прелъсти и изнасили. Той хуква да бяга и се озовава посред птичи пазар – за да спасят съвременния дон Жуан дванайсет папагала ара го вдигат за тънката нощница и отлитат с него – „проправяха път пред облаците, съпровождайки трубадура без всякакво усилие, като стих, който вятърът разнася“.&lt;/p&gt;

&lt;p&gt;==&lt;/p&gt;

&lt;p&gt;„Като стих, който вятърът разнася“ лети любовният екстаз навред по света, за да се бори с фанатизма, с ретроградността, с насилственото налагане на фалшиви догми. Той ни е завещан от онзи, който нахранил повярвалото му множество: „Аз съм живият хляб… Хлябът, който Аз ще дам, е Моята плът, която Аз ще дам за живота на света.“ Този хляб не е от тесто – той наистина е Неговата плът, която откриваме в целебните слова на избраниците. Може би те ще ни опазят от изкушенията на „делюзиите“ – за мен зловещите илюзии сеят онези, които, опитвайки се да ни убедят в превъзходството на „себичния ген“, всъщност се стремят да ни направят безпомощни и глухи за музиката на изстраданите озарения на хуманистите.&lt;/p&gt;
</description>
        <pubDate>Thu, 11 Feb 2021 00:00:00 +0000</pubDate>
        <link>/bookreviews/2021/02/11/18-37-%D0%BA%D0%BE%D0%BB%D0%BE%D0%BD%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%86%D0%B0%D0%BD%D0%BA%D0%BE%D0%B2-%D0%B4-%D0%B1%D0%BE%D1%87%D0%B5%D0%B2-%D1%80-%D0%B4%D0%BE%D0%BA%D0%B8%D0%BD%D1%81-%D0%B4-%D0%B1-%D1%85%D0%B0%D1%80%D1%82-%D0%BA-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D1%82-%D0%BB%D0%B8%D0%B2%D0%B8-%D0%B4-%D0%B4%D0%B6%D0%BE%D1%83%D0%BD%D1%81.html</link>
        <guid isPermaLink="true">/bookreviews/2021/02/11/18-37-%D0%BA%D0%BE%D0%BB%D0%BE%D0%BD%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%86%D0%B0%D0%BD%D0%BA%D0%BE%D0%B2-%D0%B4-%D0%B1%D0%BE%D1%87%D0%B5%D0%B2-%D1%80-%D0%B4%D0%BE%D0%BA%D0%B8%D0%BD%D1%81-%D0%B4-%D0%B1-%D1%85%D0%B0%D1%80%D1%82-%D0%BA-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D1%82-%D0%BB%D0%B8%D0%B2%D0%B8-%D0%B4-%D0%B4%D0%B6%D0%BE%D1%83%D0%BD%D1%81.html</guid>
        
        <category>Колонката на Георги Цанков</category>
        
        <category>Георги Цанков</category>
        
        
        <category>bookreviews</category>
        
      </item>
    
      <item>
        <title>Романът на Уилям Фокнър &quot;Дивите палми&quot; за пръв път на български</title>
        <description>&lt;p&gt;Неиздаван досега у нас роман на Уилям Фокнър излиза за първи път на български. „Дивите палми“ (Лист, 2021) е едновременно сред най-нетипичните и най-обичаните творби на писателя, появила се на бял свят през 1939 г. – цяло десетилетие преди той да бъде засипан с лаври като Нобелов лауреат за литература.&lt;/p&gt;

&lt;p&gt;==&lt;/p&gt;

&lt;p&gt;В основата на романа са две истории за Американския юг – „Дивите палми“ и „Стареца“, които се преплитат в разказ за освобождението, любовта, оцеляването, саможертвата и изкуплението. Загърбили всичко, погълнати от забранената си страст, през 1937 г. Шарлът и Хари търсят спасение там, където никой не ги познава. Десет години по-рано един затворник в изнемога гребе с лодката си през наводненията на Мисисипи, за да спаси бременна жена.&lt;/p&gt;

&lt;p&gt;==&lt;/p&gt;

&lt;p&gt;Първоначално Уилям Фокнър озаглавява романа си „Ако те забравя, Йерусалиме“, което е препратка към библейски псалм. В името на търговския успех обаче издателите му го променят на „Дивите палми“. До ден днешен романът се издава и под двете заглавия и това допълнително подчертава двойнствеността в композицията и сърцевината му.&lt;/p&gt;

&lt;p&gt;==&lt;/p&gt;

&lt;p&gt;Книгата излиза у нас в превод на писателката Елена Алексиева. В предговора към романа тя пише: „Мощта на романа идва от сблъсъка на фокнъровското и не-фокнъровското, на Фокнър със самия себе си и с една толкова неприсъща страна на писането му, че поддавайки ѝ се, той самият сякаш е разколебан и отказва докрай да я признае. С всяка следваща страница, с всяка следваща част писателят всъщност отново и отново преодолява собствената си съпротива… Любовта – както с човека, така и с книгата – е самотно занимание. Илюзия на обичащия, поради която – или въпреки нея – той избира да умре или да продължи да живее с онази част от себе си, дето нищо и никого не обича, дори самата любов. Тя е Йерусалим, в който не можеш да се завърнеш, а само да помниш. И ако забравиш – да бъдеш проклет. „Дивите палми“ беше моят Йерусалим“.&lt;/p&gt;

&lt;p&gt;==&lt;/p&gt;

&lt;p&gt;Уилям Фокнър (1897 – 1962) е сред емблемите на американската литература. Потомък на стара южняшка фамилия, той прекарва почти целия си живот край великата река Мисисипи, дала име на родния му щат. Тук пише и прочутите си романи „Врява и безумство“, „Светилището“, „Авесаломе, Авесаломе“, „Светлина през август“. През 1949 г. е удостоен с Нобелова награда за литература за „големия му и уникален в художествено отношение принос към американския роман“. На два пъти печели и „Пулицър“.&lt;/p&gt;

&lt;p&gt;==&lt;/p&gt;

&lt;p&gt;Корицата на книгата е дело на художничката Калина Мухова.&lt;/p&gt;
</description>
        <pubDate>Wed, 10 Feb 2021 00:00:00 +0000</pubDate>
        <link>/newbooks/2021/02/10/09-35-%D0%BD%D0%B5%D0%B8%D0%B7%D0%B4%D0%B0%D0%B2%D0%B0%D0%BD%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D1%83%D0%B8%D0%BB%D1%8F%D0%BC-%D1%84%D0%BE%D0%BA%D0%BD%D1%8A%D1%80-%D0%B4%D0%B8%D0%B2%D0%B8%D1%82%D0%B5-%D0%BF%D0%B0%D0%BB%D0%BC%D0%B8-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2021/02/10/09-35-%D0%BD%D0%B5%D0%B8%D0%B7%D0%B4%D0%B0%D0%B2%D0%B0%D0%BD%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D1%83%D0%B8%D0%BB%D1%8F%D0%BC-%D1%84%D0%BE%D0%BA%D0%BD%D1%8A%D1%80-%D0%B4%D0%B8%D0%B2%D0%B8%D1%82%D0%B5-%D0%BF%D0%B0%D0%BB%D0%BC%D0%B8-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Уилям Фокнър</category>
        
        <category>Лист</category>
        
        <category>роман</category>
        
        <category>нова книга</category>
        
        <category>Дивите палми</category>
        
        
        <category>newbooks</category>
        
      </item>
    
      <item>
        <title>&quot;Островът в небето&quot; - приключение в деконструкция на патриотарски митове</title>
        <description>&lt;p&gt;Прочитът на “Островът в небето” от Антон Борисов (Жанет 45, 2021) нарушава поне два от книжните ми навика: да не чета жанрова литература и да не чета текстове с тагове “хайдути” и “самодиви”. Човек обаче трябва да излиза от зоната си на комфорт, още повече когато става дума за интелигентен млад автор, зад когото застава издателство като “Жанет 45”, публикувало и предишния му роман “Селото на самодивата” (2017). А и вече ми се случи да чета и друг техен, съвсем условно “жанров” автор миналата година - Алеко Желязков и неговия роман “Тежки елементи” (&lt;a href=&quot;https://literaturnirazgovori.com/bookreviews/2020/07/02/10-47-%D1%82%D0%B5%D0%B6%D0%BA%D0%B8-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BD%D0%B0-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B4%D1%8A%D0%B3%D0%BB%D0%B0%D1%81-%D0%B0%D0%B4%D0%B0%D0%BC%D1%81.html&quot;&gt;вижте рецензия за него тук&lt;/a&gt; и &lt;a href=&quot;https://literaturnirazgovori.com/interviews/2020/07/17/09-36-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-t%D0%B5%D0%B6%D0%BA%D0%B8%D1%82%D0%B5-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D1%81%D0%B0-%D1%82%D1%80%D0%B8-%D0%BD%D0%B0%D1%83%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%85%D1%83%D0%BC%D0%BE%D1%80%D1%8A%D1%82.html&quot;&gt;интервю с автора му тук&lt;/a&gt;).&lt;/p&gt;

&lt;p&gt;==&lt;/p&gt;

&lt;p&gt;“Островът в небето” всъщност ни среща със същите главни герои като от “Селото на самодивата”, загатвайки, че книгите на Антон Борисов биха могли да се превърнат в (детективска) поредица. В сегашния роман адвокат Ния е помолена от шефа си да разследва случай на изчезване на деца в свръхпопулярен курорт високо в планината, наричан Острова заради мъглата, която го отделя визуално от подножието. Заедно с брат си Емил тя се впуска в приключение, в което всичките ни предположения вероятно ще се окажат погрешни до самото разкриване на загадката в края на книгата. Приключението преминава през вътрешността на балкана и през селото в подножието му - Мъглов дол, основано от хайдути и пазещо до днес духа на “българщината”, в който са възпитавани всичките му жители.&lt;/p&gt;

&lt;p&gt;==&lt;/p&gt;

&lt;p&gt;Свързани ли са изчезванията на деца с хайдутите? Спасители на родното, гейове или крадци са те? Съществуват ли изобщо? Самодивите ли правят мъглата? Романът предлага въпрос след въпрос, преди наведнъж да даде окончателния отговор. А той е достигнат въпреки усещането за странната разконцентрираност, неефективност и емоционална залутаност на протагонистите, които не само носят товара на собственото си минало, но и се поддават на съблазните на острова. Всеки от тях създава нестабилни връзки и се отдава на слабости и нужди, преди да се стегне и да действа. В известен смисъл и Ния, и Емил са ту симпатично, ту изнервящо инертни, преди да ни докажат, че през цялото време са навързвали две плюс две.&lt;/p&gt;

&lt;p&gt;==&lt;/p&gt;

&lt;p&gt;Не знам дали ще бъда напълно справедлива, но първият ми импулс бе да определя “Островът в небето” с може би демодираното вече “юношеска литература”, в традицията на някогашната класика “Следите остават” (и мъничко от романите за Емил Боев). Антон Борисов също работи в територията на приключенско-детективското, героите му са много млади хора, които водят самоделни разследвания, а дразнещата социалистическа идеология от романите на Вежинов и Райнов тук е заменена с критичен поглед към днешната идеология на национал-патриотарството и към актуалната социално-икономическа картина.&lt;/p&gt;

&lt;p&gt;==&lt;/p&gt;

&lt;p&gt;Всъщност най-ценното за мен в “Островът в небето” е нещо, което може би съвсем не е било фокус или най-малкото предполагам не е било толкова важно за неговия доста млад автор - а именно това, че той деконструира културни митове, любими на една друга група пишещи, които клиширано се заиграват с фолклора, легендите и изобщо с “етнографското”. При Борисов тази заигравка на ръба на магическия реализъм изненадващо (и Слава Богу) се печели в полза на реалността, разума и практичността и оставя добър послевкус. Струва ми се, че въпросният материал определено трябва да се чете през блендата на иронията и дори сатирата.&lt;/p&gt;

&lt;p&gt;==&lt;/p&gt;

&lt;p&gt;Не по-малко важно е, че в романа са засегнати куп актуални обществени теми: национализма и плакатния патриотизъм, идеологическото промиване на мозъци, подозрителността към чужденците, липсата на толерантност към различните, хомофобията, равноправието между половете, трафика с хора, незаконното строителство, икономическите престъпления, продажността на медиите, консуматорството и разрушаването на природата и т.н. Не би било прекалено да кажем, че в този смисъл авторът прави и злободневни политически заявления.&lt;/p&gt;

&lt;p&gt;==&lt;/p&gt;

&lt;p&gt;Докато местните патриоти развяват байраци и блокират Острова, протестирайки срещу чужденците, които го управляват и посещават, “разрушавайки и ограбвайки българското”, жителите на Мъглов дол живеят в непрестанна мъгла - ясен символ на заслепението, в което поддържат традициите си. Администрацията на Острова пък е разположена директно под арената на местния цирк - още очевадна символика. А една от хипотезите в романа - че хайдутите са били хомосексуални младежи, търсещи убежище от репресията на родния патриархат - е болезнен удар по нуждата на хомофобски настроените патриотари да се представят като хайдути и да се обличат като такива. Не е пощадена и тяхната продажност: “можеш да мразиш някого и пак да искаш да му вземеш парите” (обяснение за бабата, която мрази чужденците, но им продава сладко).&lt;/p&gt;

&lt;p&gt;==&lt;/p&gt;

&lt;p&gt;Стилът на Антон Борисов е съвсем семпъл, но той умее да разказва, като гради сцени и диалог, и най-вече да поддържа интереса към това “какво ще се случи”, въпреки че на места сюжетът като че ли се загубваше в излишни отклонения. Любопитна съм дали с времето той ще продължи романите си в поредица или ще посегне към съвсем друга проза. Познавайки до голяма степен аудиторията си, изкушавана преди всичко от свръхсериозната и тежка литература, бих препоръчала “Островът в небето” като увлекателна почивка от нея. Романът е подходящ и за подрастващите ви деца, още повече че в него се разказва много за геймъри и електронни игри, вероятно познати на младия автор от личен опит. Със сигурност ще следя бъдещите му книги.&lt;/p&gt;

&lt;p&gt;==&lt;/p&gt;

&lt;p&gt;Оставям ви с няколко цитата:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;за медиите: &lt;em&gt;“Забраняват ти да пишеш или говориш неща за Острова, които биха могли да уронят престижа му. В замяна ти връчват акредитационен пакет с много облаги, превръщат те в нещо като ВИП персона.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;за бизнеса: &lt;em&gt;“Островът е машина за пари. Големият бизнес налива баснословни суми в него.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;за хайдутите/патриотите: &lt;em&gt;“Това са хайдутите, за които говорехме. В първия случай се бият за родината си. Във втория се целуват един друг. В третия просто обичат парите. Ти си журналист, Анна. От теб зависи кой от трите образа хората ще видят и дали ще повярват в него.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;за истинския патриотизъм: &lt;em&gt;“Павел и професор Дренков имаха много общи неща – и двамата искаха да са далеч от Мъглов дол, и двамата не успяваха да се освободят от упоритите корени, които той бе пуснал вътре в тях. Но докато Павел избираше презрението и вярваше, че столицата ще го изцели, то Дренков се изправяше лице в лице с любовта си към родното, отдаваше ѝ се по най-красивия възможен начин: като я изучаваше и споделяше с други. Не вярваше сляпо във всичко само защото така му бе казано. Това бяха белезите на един истински патриот.”&lt;/em&gt;&lt;/p&gt;
&lt;/blockquote&gt;
</description>
        <pubDate>Tue, 09 Feb 2021 00:00:00 +0000</pubDate>
        <link>/bookreviews/2021/02/09/11-46-%D0%BE%D1%81%D1%82%D1%80%D0%BE%D0%B2%D1%8A%D1%82-%D0%B2-%D0%BD%D0%B5%D0%B1%D0%B5%D1%82%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D0%B5-%D0%B2-%D0%B4%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B0%D1%80%D1%81%D0%BA%D0%B8-%D0%BC%D0%B8%D1%82%D0%BE%D0%B2%D0%B5.html</link>
        <guid isPermaLink="true">/bookreviews/2021/02/09/11-46-%D0%BE%D1%81%D1%82%D1%80%D0%BE%D0%B2%D1%8A%D1%82-%D0%B2-%D0%BD%D0%B5%D0%B1%D0%B5%D1%82%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D0%B5-%D0%B2-%D0%B4%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B0%D1%80%D1%81%D0%BA%D0%B8-%D0%BC%D0%B8%D1%82%D0%BE%D0%B2%D0%B5.html</guid>
        
        <category>Островът в небето</category>
        
        <category>Антон Борисов</category>
        
        <category>Жанет 45</category>
        
        <category>рецезния</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>На български излиза Лусия Бърлин, призната за литературен гений след смъртта си</title>
        <description>&lt;p&gt;Лусия Бърлин, наречана „една от най-добре пазените тайни на Америка“, постига заслужена популярност едва след смъртта си през 2004 г. През 2015 г. най-добрите й разкази са селектирани в сборника „Идва събота“ (A Manual for Cleaning Women) – книга, покорила умовете и сърцата на критика и читатели по цял свят.&lt;/p&gt;

&lt;p&gt;==&lt;/p&gt;

&lt;p&gt;На 29 януари „Идва събота“ излиза за първи път на български с логото на издателство „Кръг“. Преводът е поверен на Василена Мирчева, а корицата е дело на Албена Лимони.&lt;/p&gt;

&lt;p&gt;==&lt;/p&gt;

&lt;p&gt;Сборникът съдържа 43 разказа с автобиографични елементи, писани от Бърлин в различни периоди от живота й. Веднага след публикуването си, книгата се превръща в бестселър и вече е преведена на повече от 30 езика. Най-уважаваните имена на литературната критика от „Ню Йорк Таймс“, „Гардиън“, „Уошингтън поуст“ и много други издания от всички краища на света споделят своите възторжени отзиви за историите на писателката.&lt;/p&gt;

&lt;p&gt;==&lt;/p&gt;

&lt;p&gt;„Сякаш Бърлин се е огледала и е видяла празно място в прозата, което никой друг не е забелязал, затова е решила да го запълни с толкова живот, колкото може да побере – е, оказва се, че може да побере всичко“, споделя поетът Майкъл Робинс в „Чикаго Трибюн“.&lt;/p&gt;

&lt;p&gt;==&lt;/p&gt;

&lt;p&gt;„Винаги съм вярвала, че най-добрите писатели ще стигнат до върха, рано или късно, и ще станат точно толкова прочути, колкото трябва да бъдат – за работите им ще се говори, ще бъдат цитирани, преподавани, изпълнявани на сцена, филмирани, превръщани в музика, помествани в антологии“, пише есеистът Лидия Дейвис в „Ню Йоркър“.&lt;/p&gt;

&lt;p&gt;==&lt;/p&gt;

&lt;p&gt;И наистина, „Идва събота“ привлече вниманието и на киноиндустрията. През 2022 г. предстои сюжети от сборника да се превърнат в първата пълнометражна лента на английски език, заснета от големия испански режисьор и носител на „Оскар“ Педро Алмодовар.&lt;/p&gt;

&lt;p&gt;==&lt;/p&gt;

&lt;p&gt;„Това е прекрасна книга! Бърлин е много сходна с Алис Мънро. Алкохоличка и омъжена за наркоман, тя е жена със сложен характер“, казва Алмодовар, който през 2016 г. претвори три разказа на Мънро в испаноезичния филм „Жулиета“. Сега, за късмет на почитателите на Лусия Бърлин, на фокус е нейното творчество.&lt;/p&gt;

&lt;p&gt;==&lt;/p&gt;

&lt;p&gt;Неподражаемият стил на Бърлин е семпъл и ясен и изцяло кореспондира с темите, които тя засяга в разказите си – чудото на обикновения живот, където трудностите, с които самата авторка се сблъсква, са представени с хумор и самоирония, живо и почти документално.&lt;/p&gt;

&lt;p&gt;==&lt;/p&gt;

&lt;p&gt;Тя разказва за поети, музиканти, бармани и домакини, за политици и предприемачи. Героите ѝ се занимават с всичко, но и с нищо конкретно. Чрез колоритните си сюжети американската авторка успешно улавя чудото на обикновения ден, а с разлистването на последната страница читателят разбира, че е участвал в подреждането на пъзел. Разпилян и хаотичен живот проблясва като парченца от счупена бутилка по мръсния под на спомените. И някой трябва да приведе нещата в ред.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Лусия Берлин&lt;/strong&gt; (1936 – 2004) е родена в Аляска. Води пъстър живот. Детството ѝ в малки миньорски градчета е последвано от бляскави младежки години в Чили, тежък алкохолизъм, здравословни проблеми и множество различни професии, които практикува, за да се издържа. Има четирима синове от три провалени брака.&lt;/p&gt;

&lt;p&gt;==&lt;/p&gt;

&lt;p&gt;Била е гимназиална учителка, телефонистка, чистачка, санитарка в спешно отделение. През 90-те години е била гост-преподавател по творческо писане в Университета на Колорадо в Боулдър, а по-късно става доцент в същия университет. За текствовете си черпи вдъхновение от собствения си нелек, но интересен и съдържателен живот. Написала е 77 разказа, част от които приживе е публикувала в три сборника.&lt;/p&gt;

&lt;p&gt;==&lt;/p&gt;

&lt;p&gt;Снимка: Buddy Berlin&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/berlin-lucia.jpg&quot; alt=&quot;&quot; /&gt;&lt;/p&gt;
</description>
        <pubDate>Fri, 05 Feb 2021 00:00:00 +0000</pubDate>
        <link>/newbooks/2021/02/05/12-05-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%BB%D0%B8%D0%B7%D0%B0-%D0%BB%D1%83%D1%81%D0%B8%D1%8F-%D0%B1%D1%8A%D1%80%D0%BB%D0%B8%D0%BD-%D0%BF%D1%80%D0%B8%D0%B7%D0%BD%D0%B0%D1%82%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%B3%D0%B5%D0%BD%D0%B8%D0%B9-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8.html</link>
        <guid isPermaLink="true">/newbooks/2021/02/05/12-05-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%BB%D0%B8%D0%B7%D0%B0-%D0%BB%D1%83%D1%81%D0%B8%D1%8F-%D0%B1%D1%8A%D1%80%D0%BB%D0%B8%D0%BD-%D0%BF%D1%80%D0%B8%D0%B7%D0%BD%D0%B0%D1%82%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%B3%D0%B5%D0%BD%D0%B8%D0%B9-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8.html</guid>
        
        <category>Лусия Бърлин</category>
        
        <category>Идва събота</category>
        
        <category>Кръг</category>
        
        <category>нова книга</category>
        
        <category>разкази</category>
        
        
        <category>newbooks</category>
        
      </item>
    
      <item>
        <title>&quot;Албум с истории&quot; - една силно помирителна книга за вечното през гласа на личното</title>
        <description>&lt;blockquote&gt;
  &lt;p&gt;&lt;em&gt;“така странно се преплитат в тези стари албуми хора, възрасти, времена и места – едно оплетено кълбо от лица и съдби, но не е ли всъщност такъв и животът – едно кълбо от истории, за които понякога се присещаме, хрумва ни да ги разкажем, да ги напишем, слагаме им и едно заглавие, Албум с истории, и всичките те се сливат в една история – историята на всеки един от нас или историята на всички ни; какво друго е животът ни освен един албум с истории?&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Как личните, конкретни историите се превръщат в общочовешка литература ни показва кипърският автор Андонис Георгиу в “Албум с истории”, прекрасен полифоничен роман, в който &lt;strong&gt;Кипър ни говори с много различни - а всъщност с един, общонароден - глас&lt;/strong&gt;. Предлага ни го издателство ICU в забележителния и вероятно съвсем нелек превод на Ирена Алексиева, която е използвала знанията си не само на гръцки, но и на кипърски диалект. Неслучайно “Албум с истории” е отличен с Европейската награда за литература през 2016 г. и неслучайно вече е поставян на сцена благодарение на своята благодатна драматургичност.&lt;/p&gt;

&lt;p&gt;==&lt;/p&gt;

&lt;p&gt;Формалният разказвач в този многогласен роман-диалог бива заварен от смъртта на баба си. Това печално събитие в историята на всяко семейство е завръзката, която дава повод на роднини, близки и познати, събрали се на бдението, да развържат езиците си и да се отдадат “на приказки”. По същество &lt;strong&gt;романът представлява един безкраен неформален разговор, който скача от тема на тема&lt;/strong&gt;: раждания, остаряване и смърт, загуба и скръб, любов и раздяла, отваряне и затваряне на рани, гордост и предразсъдъци, политика и религия, дори футбол и секс.&lt;/p&gt;

&lt;p&gt;==&lt;/p&gt;

&lt;p&gt;Сред споделените човешки преживелици особено място намират събитията от 50-те, 60-те и 70-те, борбата срещу британската колониална власт, нахлуването на Турция и разделянето на острова, &lt;strong&gt;причинените жестокости и безследно изчезналите и от двете страни&lt;/strong&gt;. Не са спестени и актуалните социално-обществени теми, които са на дневен ред в разговорите на кипърците: вътрешната и външна имиграция, наплива на бежанци, многото чуждестранни работници, които обгрижват старците в западащите села, секс индустрията, хомофобията и т.н.&lt;/p&gt;

&lt;p&gt;==&lt;/p&gt;

&lt;p&gt;Резултатът е едно кълбо от истории, което ту се заплита, ту се разплита в панорамен изглед към вчерашен и днешен Кипър, като това надприказване може да продължи вечно. Усещането за безкрайност на наратива се създава от особения начин, по който е предаден този текст, включително и графично. Структурата позволява книгата да бъде допълвана и надписвана, както признава, че е правил Георгиу. &lt;strong&gt;Репликите на героите следват една след друга, измествайки първичния разказвач, който се изгубва сред тях - и вече не е ясно кой говори и за кого&lt;/strong&gt; (“обърка се и той самият и вече не знаеше коя история е негова и коя чужда, как продължава и как свършва”). “Героите” всъщност е условно, защото те самите са участници, разказвачи, които предават собствени или чужди истории, без задължително да се обозначават. Писането е близко до потока на мисълта, като Георгиу не използва дори главни букви, за да започне следваща реплика или параграф, а понякога следващият говорител тръгва направо от средата на изречението на предния още на същия ред, без точка, също като в едно неспирно намотаване.&lt;/p&gt;

&lt;p&gt;==&lt;/p&gt;

&lt;p&gt;По начина, по който е съставена, книгата неизбежно носи &lt;strong&gt;усещането за документалност, за биографичност&lt;/strong&gt;. В нея са използвани лични снимки, части от статии и статистики, изрезки от вестници, записани на ръка рецепти, писма, цитати, народни песни и поговорки. Това ровене в личните вещи и съкровените спомени придава особена интимност на книгата, до степен на “клюкарстване”, така характерно за хората от малките села, каквото и е това от книгата - общество на силно застъпен матриархат, намеса в живота на другите, силни предразсъдъци, но и застъпване, взаимопомощ, съчувствие. Въпреки конкретиката (или може би тъкмо поради нея) историите звучат генерично, те са представителни, примерни, т.е. потенциално историята на всеки един от нас.&lt;/p&gt;

&lt;p&gt;==&lt;/p&gt;

&lt;p&gt;Неизбежно е да се запитаме и за &lt;strong&gt;отговорността на писателя&lt;/strong&gt; и за същината на работата му - особено на онзи, който базира текстовете си на реалността и разчита на прототипи, борави с документи и лични вещи и спомени. Ето какво коментират по този повод самите участници, с техните простички думи:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“– най-малкото е неловко, а може би и болезнено, човек да чуе живота си, разказан на всеослушание, колкото и състрадателно да е описан; 
– неблагодарна е понякога работата на писателите”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;В книгата си Андонис Георгиу &lt;strong&gt;имитира устното разказваческо изкуство&lt;/strong&gt;, напевността и плавното преливане на говоримата реч, следвайки обикновените истории. (“Историите не бяха много и в повечето от тях нямаше нищо особено или удивително, често пъти се повтаряха, но за нас бяха толкова вълнуващи и интересни”). Подобаващо, книгата започва и завършва със смъртта, която е нашият кръговрат, кълбото, в което ни затваря битието.&lt;/p&gt;

&lt;p&gt;==&lt;/p&gt;

&lt;p&gt;“Албум с истории” е в крайна сметка &lt;strong&gt;една силно помирителна и толерантна книга&lt;/strong&gt;. Тя разравя стари рани с идеята да ги излекува, да ни напомни, че всички сме обикновени хора, че историята е между нас, а не в учебниците, че копнежът и болката по дома, радостта и скръбта от живота, изпитват всички: и бежанецъът от Сирия, и проститутката от Украйна, и прогонения от селото си чак в Австралия хомосексуален чичо, и гледачката от България или Филипините, и турчинът, и гъркът. Защото “историята не е една-единствена и ние невинаги държим права над нея”.&lt;/p&gt;

&lt;p&gt;==&lt;/p&gt;

&lt;p&gt;Снимка: ICU&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/antonis-georgiou.jpg&quot; alt=&quot;&quot; /&gt;&lt;/p&gt;
</description>
        <pubDate>Thu, 04 Feb 2021 00:00:00 +0000</pubDate>
        <link>/bookreviews/2021/02/04/13-16-%D0%B0%D0%BB%D0%B1%D1%83%D0%BC-%D1%81-%D0%B8%D1%81%D1%82%D0%BE%D1%80%D0%B8%D0%B8-%D0%BD%D0%B0-%D0%B0%D0%BD%D0%B4%D0%BE%D0%BD%D0%B8%D1%81-%D0%B3%D0%B5%D0%BE%D1%80%D0%B3%D0%B8%D1%83.html</link>
        <guid isPermaLink="true">/bookreviews/2021/02/04/13-16-%D0%B0%D0%BB%D0%B1%D1%83%D0%BC-%D1%81-%D0%B8%D1%81%D1%82%D0%BE%D1%80%D0%B8%D0%B8-%D0%BD%D0%B0-%D0%B0%D0%BD%D0%B4%D0%BE%D0%BD%D0%B8%D1%81-%D0%B3%D0%B5%D0%BE%D1%80%D0%B3%D0%B8%D1%83.html</guid>
        
        <category>Албум с истории</category>
        
        <category>ICU</category>
        
        <category>рецензия</category>
        
        <category>Андонис Георгиу</category>
        
        
        <category>bookreviews</category>
        
      </item>
    
      <item>
        <title>&quot;Смокинята&quot; на Горан Войнович - семейна сага за паметта, бягствата и принадлежността</title>
        <description>&lt;blockquote&gt;
  &lt;p&gt;&lt;em&gt;“Винаги всичко е от обич. Единствено любовта не е от обич”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Обикнах Горан Войнович още от първия му издаден у нас роман - “Югославия, моя страна”. С последния си - “Смокиня” - той не само затвърди, но и категорично засили това чувство. Още повече че и двете книги разглеждат малко или много сходни вечни теми, сред които и тази за паметта. Припомняйки си рецензията за предишния му роман (&lt;a href=&quot;https://literaturnirazgovori.com/bookreviews/2019/07/31/10-54-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87.html&quot;&gt;виж я тук&lt;/a&gt;), откривам например следните думи, които в пълна сила важат и за героите на “Смокиня”, заел вече първото място в личната ми класация като много по-личната му и тиха книга:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Всички тези хора са пленници на паметта и на това, което можем да наречем тяхната “предишна история”… “Като че ли всеки на Балканите има такава, по-голяма, от него предишна история, която едновременно да го мотивира и извинява”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Въпреки традиционното си умение да осигурява широкомащабен фон на личните човешки преживявания, в “Смокиня” Войнович приближава още по-близо обектива към &lt;strong&gt;дълбоко интимната семейна история на няколко поколения&lt;/strong&gt;, превръщайки текста в класическа семейна сага. Разказът върви и по хоризонтала - разглеждайки отношенията между три женени двойки: Александър и Яна (бабата и дядото), Весна и Сафет (майката и бащата) и Ядран и Аня (синът, който е и разказвач, и съпругата му), и по вертикала, проследявайки връзките между родители и деца от различните поколения - следвоенното на социализма, това от югославските войни и днешното.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Формалната сюжетна завръзка тръгва от смъртта на Александър&lt;/strong&gt;, патриарха на фамилията. Между кончината на дядо му и необяснимото напускане на съпругата му Аня, разказвачът Ядран се опитва да разплете мрежата от семейни истории, пръснати по картата на бивша Югославия. Той проследява важните събития, маркирали влюбване, страст, измяна, заблуда, разочарования, предателства, конфликти, отхвърляне, бягство и т.н.&lt;/p&gt;

&lt;p&gt;==&lt;/p&gt;

&lt;p&gt;Една от централните теми в този може би най-добър до момента роман на Войнович засяга &lt;strong&gt;паметта и забравата, и начина, по който те боравят с миналото&lt;/strong&gt;. Войнович ни предоставя три поне привидно противоречащи си тези.&lt;/p&gt;

&lt;p&gt;==&lt;/p&gt;

&lt;p&gt;Според едната документирането на миналото (например чрез снимки, както обсесивно това се случва днес) отнема свободата ни да го &lt;em&gt;(из)&lt;/em&gt;мислим, да го изфантазираме, да го освободим от капана на конкретиката и да го нагодим към вътрешните си нужди да помним онова, което искаме и както го искаме. Идеята е, че &lt;strong&gt;човешката свобода се осъществява и чрез контрола върху паметта&lt;/strong&gt;. В този смисъл конкретното, което е запечатала в мига една снимка например, може да е много по-малко истинско от онова отвъд този момент, неразказаното, което можем да си въобразяваме и нагласяме, да подбираме и пренареждаме. Човек може и има право да разкаже миналото си както сам иска, чрез “истории, съставени по спомен, романтични истории, прекроени според собственото ни желание и потребност”. “Не искам нищо да дава форма на спомените ми, да ми напомня за онова, което съм забравила. Ако съм забравила, значи така е трябвало”, казва героинята Весна.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Животът за тях наистина представляваше онова, което те самите бяха запомнили, а нас ни принуждават да си спомняме всичко, натрапват ни собствения ни живот по калъпа на чуждите желания. Ние вече нямаме свобода. Понеже свободата е в прекрояването, в измамите, в измислянето, в залъгването. На себе си и на другите. Това е свободата. Да се виждаш такъв, какъвто искаш да се видиш, а не такъв, какъвто те виждат другите. Ние не сме свободни, защото приемаме образа си от огледалото.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Другата наглед противоположна теза, свързана с паметта, е че &lt;strong&gt;“споменът не лъже, споменът знае”&lt;/strong&gt; и е способен да ни изобличи, дори когато залъгваме себе си. Човек неизбежно е принуден да се срещне с тази истина, както това става с Ядран по отношение на собствения му брак. Както става и с другите герои.&lt;/p&gt;

&lt;p&gt;==&lt;/p&gt;

&lt;p&gt;Третата теза е тази, че ако не сме помнени, &lt;strong&gt;ако не присъстваме в паметта поне на най-близките си, то това е равносилно на това съществуването ни да бъде изтрито&lt;/strong&gt;. Тази теза се драматизира в историята на сенилната Яна, която постепенно губи паметта си и по този начин сякаш изтрива живота, който са имали с Александър, изтрива самия него, който е принуден да се превърне в общия им събирач на спомени, сякаш трохи по пътя на спасението. Забравата е безпощадна, защото за нея всички спомени са с еднаква стойност, тя не подбира и не спазва ред, не отчита степента на важност на преживяното от нас.&lt;/p&gt;

&lt;p&gt;==&lt;/p&gt;

&lt;p&gt;“Смокинята” е роман и за свободата и бягствата. Той драматизира &lt;strong&gt;любовта като територия на самоналожена несвобода&lt;/strong&gt;, от която крилете на човек закърняват. И в трите поколения бягството се случва, за да остави след себе си разочарование, горчивина и неудовлетвореност и да промени тъканта на взаимоотношенията. Но противоречието със силния вътрешен инстинкт към самота и независимост, към еманципиране, в крайна сметка е решен в полза на любовта. В този смисъл “Смокиня” е и книга за силата на принадлежността на фона на изначалната изкорененост на човешките същества - принадлежността към жена, към семейство, към родина, към наратива на миналото.&lt;/p&gt;

&lt;p&gt;==&lt;/p&gt;

&lt;p&gt;Книгата на Войнович е и книга за безбройните начини, по които не се разбираме, за омразата и гнева, които нямат ясен източник, за самотата (“не е нужно да си сам, за да си самотен”), за приемствеността и това, че може би в света няма твои собствени стъпки, а само стъпките на другите, в които стъпваш, за нещата, които премълчаваме, когато трябва да говорим, и за онези, които казваме, когато трябва да си замълчим. И в този роман словенският писател пресъздава един свят на объркани и преплитащи се национални идентичности, места и “родини”, около които променящият се свят вдига нови граници.&lt;/p&gt;

&lt;p&gt;==&lt;/p&gt;

&lt;p&gt;“Смокинята” отправя и &lt;strong&gt;дръзко предизвикателство към доверието на читателя&lt;/strong&gt;, поставяйки на дневен ред въпроса за фикционалността в писането, но и изобщо в живота, както и за ролята на въображението в процеса на помнене. Във връзка с темата за паметта, която споменахме, разказвачът на Войнович в крайна сметка ни разкрива, че всички разказани от него истории, тяхното навързване и аргументиране, мотивите на героите му и причините за техните постъпки, са всъщност в огромна степен измислени. Това се поддържа и от особения статут на разказваческата гледна точка - тя е от първо лице единствено число, но същевременно - и невъзможно - е всевиждаща, като влиза в съзнанието на всеки герой във всяко едно време. Ето какво казва Ядран:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Моята история е измислена, с помощта на въображението свързах спомените си помежду им, тази разбъркана колекция от картини и гласове, подредих ги в логична, подходяща според мен последователност. Запълних с измишльотини всички празнини в историите на Александър и Сафет, които не ми беше писано да науча, и то така, че тяхната цялост да е колкото се може по-благосклонна към мен. Признавам, Аня. Сглобих цялата история така, че да мога в нея да намеря онова, което търсех. Оправдания за своите действия, за страховете си, разочарованията и копнежите, причини за своята обиденост, за гнева. Да, права си, тази история е моята конспиративна теория, създадена, за да ме оправдава пред самия мен и пред другите, преди всичко пред теб, Аня. Обяснява ме, прехвърля отговорността от мен на външни, независещи от мен обстоятелства.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;На последно място ми се иска да спомена и стила на Горан Войнович, който пише с тиха, но неистова емоционалност, с любов и усет към думите. Неговите красиви дълги изречения, които следват потока на съзнанието, се четат със затаен дъх, а много от фразите му са със стойността на афоризми.&lt;/p&gt;

&lt;p&gt;==&lt;/p&gt;

&lt;p&gt;Ще спестя обясняването на централната метафора в този роман, който носи името й - смокиновото дърво в двора на починалия Александър. Ще ви оставя само с още един по-дълъг цитат:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Клонът се изви силно под тежестта ми и изглеждаше сякаш ще се счупи, цялото дърво се залюля заедно с мен, но дори и в този момент не изпитах страх, а само сигурност, че ще стигна там, където трябва да стигна. С другия си крак потърсих съседния клон и разпределих тежестта си, а след това изчаках люлеенето на короната да намалее.&lt;/em&gt; &lt;br /&gt;
&lt;br /&gt;
==&lt;/p&gt;

  &lt;p&gt;&lt;em&gt;Бях твърде високо. Всяко мое движение разклащаше короната и всеки миг можех да се сгромолясам долу, но продължавах да се протягам безгрижно на всички страни, както когато бях дете и вярвах, че нищо не може да ми се случи. Накланях се ту на едната, ту на другата страна и опипвах клоните, които можех да достигна с ръцете си.&lt;/em&gt;&lt;/p&gt;

  &lt;p&gt;==&lt;/p&gt;

  &lt;p&gt;&lt;em&gt;Бях решен да обърна всички листа на дървото. Знаех, че моята смокиня се крие под едно от тях и ще я достигна, ако само още малко се протегна, ако само още малко се преместя, ако успея да сграбча и придърпам към себе си и онзи буен клон там накрая. Само още малко по-високо да се покатеря. Там, горе, на онзи тънък клон, със сигурност е смокинята, която търся. Смокинята, която ще откъсна тази нощ.”&lt;/em&gt;&lt;/p&gt;
&lt;/blockquote&gt;
</description>
        <pubDate>Thu, 04 Feb 2021 00:00:00 +0000</pubDate>
        <link>/bookreviews/2021/02/04/12-31-%D1%81%D0%BC%D0%BE%D0%BA%D0%B8%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87-%D1%81%D0%B5%D0%BC%D0%B5%D0%B9%D0%BD%D0%B0-%D1%81%D0%B0%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%B8-%D0%B1%D1%8F%D0%B3%D1%81%D1%82%D0%B2%D0%B0%D1%82%D0%B0.html</link>
        <guid isPermaLink="true">/bookreviews/2021/02/04/12-31-%D1%81%D0%BC%D0%BE%D0%BA%D0%B8%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87-%D1%81%D0%B5%D0%BC%D0%B5%D0%B9%D0%BD%D0%B0-%D1%81%D0%B0%D0%B3%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%B8-%D0%B1%D1%8F%D0%B3%D1%81%D1%82%D0%B2%D0%B0%D1%82%D0%B0.html</guid>
        
        <category>Смокинята</category>
        
        <category>Горан Войнович</category>
        
        <category>ICU</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Най-важното се разиграва под клепачите. Разговор с Чавдар Ценов</title>
        <description>&lt;blockquote&gt;
  &lt;p&gt;&lt;em&gt;“Краят винаги е един, а началата… началата са много и много. Глупак съм, че не успявам да ги огранича за себе си дотолкова, та въпреки всичките им криволичения в края да се съберат, за да е имало смисъл”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Обичам разказите на Чавдар Ценов, неговото вживяване в героите, навлизането в техните сънища и видения, които като че ли са по-истински от будното съществуване, способността му да разказва еднакво прозорливо и деца, и старци, и да одушевява дори предмети в творческата си емпатия. Обичам игрите му с езика и изтупването на праха от най-причудливи думи, неизбежната тънка ирония и лека носталгия, които съпровождат неговите “фланьори”, навика му да подвежда фино читателя, да използва сегашното като прозорец към това &lt;em&gt;назад&lt;/em&gt;, да извлича смисъл за онова &lt;em&gt;напред&lt;/em&gt; от моменти, в които персонажите му са най-объркани и изгубени, да предава екзистенциалното тиктакане на времето, в което губим толкова много неща. През 2020 г. издателство “Сонм” публикува сборник с избрани разкази (и стихове) на Чавдар Ценов, озаглавен “Имало един ден”, с чудесната корица на Борис Праматаров. Той съдържа текстове от 70-те години до днес. Това е и формалният повод за този разговор:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Книгата ти съдържа разкази, писани през различни десетилетия и обществени строеве - от соца, през 90-те, та до днес. Разкажи ни повече за начина, по който бяха подбрани текстовете, както и по-специално за включените в сборника стихове. Открояваш ли характерна тоналност и теми в текстовете от различните си периоди, специфичен фокус на писателския ти интерес във всяко едно време?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Подборът изцяло е на Нина Иванова. Тя беше много кадърен редактор, съставител, преводач, коректор и каквото още се сетиш около направата на една книга. Всичко книжовно го вършеше ентусиазирано и ведро. Идеята за стиховете дойде от нея, аз бях против. В спора ни се потвърди усещането ми, че тя харесва моите неща повече, отколкото аз ги харесвам, и отстъпих (вероятно суетно съм си казал – може пък да има право). Нина състави сборника, редактира го, написа предговора, а после си отиде от този свят. Бог да я прости! Паметта ѝ ще е светла!&lt;/p&gt;

&lt;p&gt;==&lt;/p&gt;

&lt;p&gt;Подредбата на текстовете е тонална и се вижда, че не съвпада с хронологията – във всеки от разделите с обща тоналност има текстове от различни периоди. Това, което се забелязва с просто око обаче, е възрастта на героите. В хронологически първия („Короните“, 1975) са деца, в последния („Под знамето“, 2015) е стар човек.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Сънят (в съня в съня) често присъства в разказите ти - говориш за “въображаемия живот под клепачите”. Героите ти сънуват, халюцинират, преживяват “паузи” на реалността или си я фантазират. Какво разкриваш за тях по този начин, каква е важността на сънуването?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Има една шега, която много обичам. Две момчета спорят от какво е направен човекът – от атоми или от маймуни. На едното баща му е физик, на другото – биолог. Надявам се според моите деца човекът да не е направен от атоми или от маймуни, а от сънища, мечти и видения. Нали съм божкем писател. А ако трябва по-сериозно – вероятно по този начин разкривам за героите си, че са лесно уязвими, чувствителни хора. Че са интровертни – най-важното за тях се разиграва в тях самите, „под клепачите“. Там е сцената на живота им.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В продължение на предния въпрос, би ли се съгласил, че при теб можем да говорим за градски магически реализъм?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Звучи примамливо и съм изкушен да се съглася. Но дали е така? Не съм много уверен в определенията. Понякога съм се чудел не е ли моето някакъв вид постинфантилна проза.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/imalo-edin-den-30.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В “Майа, индианецът и края на света” подвеждаш читателя, че ще му разкажеш мелодраматична социално-ангажирана история само за да представиш бездомничеството на героинята като актьорска роля. Ти като че ли не си от авторите, изкушени (особено през и след 90-те) да превърнат оскърбените и унижените в централни герои на социално-патетични текстове…&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;При всички положения по-интересни са ми унижените и оскърбените от самодоволните и затлъстелите. Освен това смятам, че текстовете ми са и социални, но не само и не в онзи агресивен сиромахомилски вариант. Колкото до патетиката, винаги съм предпочитал иронията. А работата на писателя е това – да подвежда читателя и в следващия момент да го повежда надругаде. Иначе читателят няма да стои с него и пет минути.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Да, все пак много от героите ти са хора, които не са “прокопсали”, те като че ли сами си създават проблемите, “малки“ човеци са, но по някакъв друг, твой си начин. Можеш ли да го/ги очертаеш? (Ето какво казва например един от тях: “Аз съм човек незначителен. Кръгла нула съм и това ме прави всемирно спокоен).&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вярвам, че човек е отговорен за съдбата си. Приемам, че не винаги и не за всичко в нея, че има доста външни обстоятелства, които често са по-силни. И все пак. Не харесвам презумпцията все другите да са виновни. Имах родственик, който не беше учил достатъчно, ядосваше се за това, но не на себе си, а на баща си – той бил виновен, трябвало да го бие повече, за да учи! От друга страна – това с „малки“ и „големи“ човеци е доста подвеждащо. Кое те прави „малък“ или „голям“? Казват – целите, които си поставяш. А кои цели са малки, кои – големи? Ако се опитваш да живееш в мир със себе си, това малка цел ли е? Ако станеш министър-председател или президент, това прави ли те „голям“ човек?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героят ти от “Оглушително изречение” има “склонност да доидиотизира света”. Обясни ни тази способност.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Шутовска е тази способност. Подобно на Швейк – обича да декламира било официализирани послания, било тривиални разбирания, така да ги разкрасява и довежда до абсурд, че на официалните лица и на споделящите тривиалните разбирания да им призлява. Нещо такова.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Лазар от “Къпинак” пък настоява, че “можеш да си измисляш, но не и да си намисляш”. Каква е разликата?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Разликата е за разказа, за Лазар, за конкретния случай. За него измислянето е въображение, игра, вдъхновено себеизразяване. Докато намислянето е предубеждение, предварителна настройка за нещата, заинатяване в собствената ни ограниченост.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво се случва, когато изгубим способността си да виждаме не напред, а назад, както става с героя ти от “Извън маршрута”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Губим себе си. Спомняме си нещо, но било ли е? А и да е било, какво като е било, нима е трябвало да бъде? Защо изобщо сме живели по този начин? Не виждаме ли нищо назад, трябва спешно да разберем защо е така, иначе няма как да продължим. Дори да ни се струва, че виждаме напред, картината ще е илюзорна и опасна – ще загинем. Дано поне сме си измислили птици, като героя от „Извън маршрута“, които да ни вдигнат, опеят и понесат към вечните птичи полета.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Редица от героите ти имат връзка с езика и писането. Все още ли е валидна сатирата ти на графоманията от “Щраусовете на Валс”? Там героят ти се превръща в нещо като сензация, защото отказва рязко писането и става четящ човек. И днес ли има повече пишещи, отколкото четящи? Има ли кой да говори за книгите? И последващ въпрос: валидно ли е и наблюдението ти за “стремглаво растяща наоколо неграмотност” и за “обоклучаването на езика”?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Като всеки процес, и този е на приливи и отливи. Но в общи линии натам върви светът – към нечетене и към незачитане на знанието. За какво ти говори обявата в интернет, че се търси редактор, но познаването (на употребата) на запетайките и пълния член не е предимство? Изобщо, вече всеки от всичко разбира, не се признават йерархии, нито авторитети. А призваните да ограмотяват – например авторите на правописни речници – превръщат и грамотните в неграмотни. На всеки 15-20 години се въвеждат нови правила, предполагам – от търговски съображения, да се харчат речниците. Стигнало се е дотам, че коректори с 30-40 години стаж непрекъснато правят справки – откъде да са сигурни кое как се пише.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Митко Новков нарича героите ти “фланьори”, които скитат зад неуловимостта на живота. Съгласен ли си с това определение? Ето например героят от “Кучетата на Томи” казва, че “се спацира”, което било различно от мотаенето… Такъв човек “уж прави нещо, но прави ли наистина”.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Съгласен съм. Митко нарича точно този герой (в разширения му, романен вариант) фланьор. Томи се разхожда, мотае, спацира. Уж прави нещо, но прави ли наистина – той през цялото време това се пита. На кръстопът е и затова се мотае – не знае накъде да поеме. При него мотаенето е болезнен процес на осъзнаване, мотаенето му има обаче цел, и тя е да разбере кой е, да намери себе си. Зад всичко това стои не само, както го наричаш, „неуловимостта на живота“, но и осезаемото, а може би също неуловимо, градско пространство. Закъде е фланьорът без големия град?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Имат ли прототипи децата в разказите ти, откъде толкова добре ги познаваш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Някои имат и още ги помня. Детството е от най-силните преживявания. Картините му завинаги остават впити в съзнанието. Има миризми, които никога повече не срещаш, дори да живееш до 100 години. Но понякога дълбоко в себе си ги помирисваш и ако тогава посегнеш към разказ с деца, може и да ти се получи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Свили ли сме българските знамена, живеем ли в свят където, “ако нещо няма последици, то все едно не се е случило”, оказва ли се, както в “Колело”, че сами сме автори на престъпленията, от които страдаме?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, свили сме българските знамена. Примирили сме се, че не сме в състояние да създадем от страната си, хайде не райска градина, но поне място, в което да ни е приятно да живеем заедно. Обществото ни се е разпаднало. Сякаш много други нации са разделени, но нашата е размилионена. В крайна сметка кой е автор на всичко това? Не сме ли ние, жителите на страната?&lt;/p&gt;
</description>
        <pubDate>Mon, 01 Feb 2021 00:00:00 +0000</pubDate>
        <link>/interviews/2021/02/01/09-53-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE%D1%82%D0%BE-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0-%D0%BF%D0%BE%D0%B4-%D0%BA%D0%BB%D0%B5%D0%BF%D0%B0%D1%87%D0%B8%D1%82%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2.html</link>
        <guid isPermaLink="true">/interviews/2021/02/01/09-53-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE%D1%82%D0%BE-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0-%D0%BF%D0%BE%D0%B4-%D0%BA%D0%BB%D0%B5%D0%BF%D0%B0%D1%87%D0%B8%D1%82%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%87%D0%B0%D0%B2%D0%B4%D0%B0%D1%80-%D1%86%D0%B5%D0%BD%D0%BE%D0%B2.html</guid>
        
        <category>Чавдар Ценов</category>
        
        <category>Сонм</category>
        
        <category>интервю</category>
        
        <category>Имало един ден</category>
        
        
        <category>interviews</category>
        
      </item>
    
      <item>
        <title>Новият роман на Захари Карабашлиев &quot;Опашката&quot; излиза на 8 февруари</title>
        <description>&lt;p&gt;На 8 февруари в две издания, с твърди и с меки корици, излиза „Опашката“ – новият роман на Захари Карабашлиев, автор на „18% сиво“ и „Хавра“.&lt;/p&gt;

&lt;p&gt;==&lt;/p&gt;

&lt;p&gt;„Опашката” (Сиела, 2021) съчетава в себе си елементи на дистопичната фантастика, любовния романс, политическата сатира и драмата на абсурда и представлява увлекателно, но и проникновена притча за покварата на властта, за характера на доброто и злото, за любовта и свободата, за покварата и измамната сила на илюзиите, обещават издателите.&lt;/p&gt;

&lt;p&gt;==&lt;/p&gt;

&lt;p&gt;Захари Карабашлиев пренася читателя в съвсем близкото (възможно) бъдеще. Любовта между героите Невена и Павел е непоклатима и когато той ѝ предлага да свържат живота си завинаги, изглежда, че най-хубавите им дни предстоят. Същата нощ обаче Павел открива, че докато годеницата му е била в командировка, необяснимо как ѝ е пораснала опашка. Съвсем истинска опашка, за която любимата му отказва да говори.&lt;/p&gt;

&lt;p&gt;==&lt;/p&gt;

&lt;p&gt;Междувременно той получава и неочаквано предложение – да се включи като кандидат в предстоящите президентски избори. Изкушен да приеме и да поведе страната към нов ред, Павел трябва да направи съдбовни избори. А всяко решение носи своето последствие…&lt;/p&gt;
</description>
        <pubDate>Wed, 27 Jan 2021 00:00:00 +0000</pubDate>
        <link>/newbooks/2021/01/27/09-47-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B7%D0%B0%D1%85%D0%B0%D1%80%D0%B8-%D0%BA%D0%B0%D1%80%D0%B0%D0%B1%D0%B0%D1%88%D0%BB%D0%B8%D0%B5%D0%B2-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-8-%D1%84%D0%B5%D0%B2%D1%80%D1%83%D0%B0%D1%80%D0%B8.html</link>
        <guid isPermaLink="true">/newbooks/2021/01/27/09-47-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B7%D0%B0%D1%85%D0%B0%D1%80%D0%B8-%D0%BA%D0%B0%D1%80%D0%B0%D0%B1%D0%B0%D1%88%D0%BB%D0%B8%D0%B5%D0%B2-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-8-%D1%84%D0%B5%D0%B2%D1%80%D1%83%D0%B0%D1%80%D0%B8.html</guid>
        
        <category>Опашката</category>
        
        <category>Захари Карабашлиев</category>
        
        <category>Сиела</category>
        
        <category>роман</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Излиза &quot;Опит за екстаз&quot; от Димитър Бочев –  роман равносметка на българския дисидент</title>
        <description>&lt;p&gt;Писателят дисидент и журналист Димитър Бочев – един от най-непоколебимите и ярки гласове на Радио „Свободна Европа“ и един от близките приятели и редактори на Георги Марков – обръща погледа си назад в откровен роман равносметка.&lt;/p&gt;

&lt;p&gt;==&lt;/p&gt;

&lt;p&gt;„Опит за екстаз“ (Сиела, 2021) е личният дневник на търсенията на млад мъж в едно безпътно време, когато е по-лесно да съществуваш, отколкото да живееш. В изкусен и забавен спор с професор Панчев, който е виден еднокнижник, Димитър възкресява различни случки от миналото си. В този сблъсък на реалности той открива, че остава докрай „чужденец” в собствената си страна, а необикновеният „поток на съзнанието“ поставя вечните и нерешими въпроси за стойността на страстта, за съвместимостта и несъвместимостта между вътрешните и външните ценности, между таланта и характера, между морала и изкушението, между божественото и човешкото.&lt;/p&gt;

&lt;p&gt;==&lt;/p&gt;

&lt;p&gt;Ето какво още обещават издателите:&lt;br /&gt;
&lt;br /&gt;
==&lt;/p&gt;

&lt;p&gt;Героите, които ще срещнете из страниците на „Опит за екстаз”, отмерено крачат физически и нефизически „по дюшемето на мансардата“ на човешкото битие от втората половина на XX век, разпръскват се в ежедневието и в спомените си и се изправят пред собствените си граници в търсене един на друг. В 450 страници се разлива една смела, експресионистична, богато напластена живопис от думи, напомняща по своята сложност и послание на  широкоформатно платно на немския художник Герхард Рихтер (избрал също като Димитър Бочев сбогуването с родния дом пред задушаващия ужас на тоталитарния режим).&lt;/p&gt;

&lt;p&gt;==&lt;/p&gt;

&lt;p&gt;„Опит за екстаз“ помита не само с опустошителната сила на идеите си, но и с безмилостната красота на  езика си –  поетичен, музикален, напевен, криещ особените хумор и ирония на личността, живяла не поради, а въпреки. Това е роман, който втурва човека напред. Плетеница от крехки истории отвъд времето и пространството, която всеки ще разплете по различен начин.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Димитър Бочев&lt;/strong&gt; е роден през 1944 г. Следва философия в СУ „Климент Охридски”. Многократно е арестуван от Държавна сигурност, два пъти е изключван от университета. През 1972 г. напуска нелегално страната и се установява в Западна Германия, където получава политическо убежище. Работи като редовен извънщатен сътрудник на „Дойче веле”, където си дели есеистичните понеделници на българската емисия с писателя Георги Марков. От 1975 г. е програмен редактор в българската редакция на радио „Свободна Европа”, където отговаря за културно-публицистичната програма „Контакти”.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;През 1976 г. е осъден задочно на 10 години затвор. Присъдата е отменена от Върховния съд в София през 1992 г. След рухването на комунистическия режим е сътрудник на президента Желев по въпросите на хуманитарната помощ от чужбина, а след това продължава дейността си на журналист, философ и неуморим пазител на словото и човека. За цялостното си творчество е удостоен с Юбилейната награда на Международната академия на изкуствата – Париж (МАИ) през 1999 г.&lt;/em&gt;&lt;/p&gt;
</description>
        <pubDate>Tue, 26 Jan 2021 00:00:00 +0000</pubDate>
        <link>/newbooks/2021/01/26/09-21-%D0%B8%D0%B7%D0%BB%D0%B8%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D0%B5%D0%BA%D1%81%D1%82%D0%B0%D0%B7-%D0%BE%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%BE%D1%87%D0%B5%D0%B2-%D1%80%D0%BE%D0%BC%D0%B0%D0%BD-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D0%B8%D1%81%D0%B8%D0%B4%D0%B5%D0%BD%D1%82.html</link>
        <guid isPermaLink="true">/newbooks/2021/01/26/09-21-%D0%B8%D0%B7%D0%BB%D0%B8%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D0%B5%D0%BA%D1%81%D1%82%D0%B0%D0%B7-%D0%BE%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%BE%D1%87%D0%B5%D0%B2-%D1%80%D0%BE%D0%BC%D0%B0%D0%BD-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D0%B8%D1%81%D0%B8%D0%B4%D0%B5%D0%BD%D1%82.html</guid>
        
        <category>Димитър Бочев</category>
        
        <category>Сиела</category>
        
        <category>Опит за екстаз</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Обвивки живот&quot; на Симона Попеску – за детството с любов и омерзение</title>
        <description>&lt;p&gt;Отдавна ми се искаше да прочета книга, която разнищва тъканта на детството, за да ни покаже и неговата втъкана противоречивост, тъмното му лице, двусмислието му. “Обвивки живот” (изд. Гутенберг, 2020, превод Лора Ненковска) прави тъкмо това - впуска се в него не като в територия на безусловна невинност, а напротив - като в &lt;strong&gt;котел, в който врат и всички онези мисли, чувства и състояния&lt;/strong&gt;, които, идеализирайки го, романтично се опитваме да отнемем на детството: агресията, насилието, гадостта, подлостта, перверзността, лъжата, ревността, садизма, мазохизма, съзнанието за греховност, разсъжденията за Бог, Дявола и смъртта.&lt;/p&gt;

&lt;p&gt;==&lt;/p&gt;

&lt;p&gt;С пищно бароково въображение, с чувствен и педантичен език Симона Попеску твори в една съществуваща румънска традиция - тази на т.нар. “инфантилна” литература, в която романи са оставили и редица други известни местни писатели. Детството изобщо е територия, в която авторите много често се впускат, обикновено в търсене на корените на своята идентичност. Това пътуване в миналото Попеску обаче прави не по начина на Пруст, като директно заявява, че &lt;strong&gt;няма нужда от мадлената, че паметта й не е архивен шкаф&lt;/strong&gt;, от който могат да се извадят някакви стари неща. Напротив, Симона Попеску няма история, тя е в абсолютното настояще: “Не миналото, не изгубеното време търсиш ти – защото няма нищо отминало, нищо загубено”.&lt;/p&gt;

&lt;p&gt;==&lt;/p&gt;

&lt;p&gt;Основната теза на Попеску е &lt;strong&gt;едновременното съществуване на различните ни възрасти&lt;/strong&gt;, единосъщие, което е същевременно многоликост, изградена от несъвместими идентичности. Детето, момичето, жената и старицата ги има ведно, те споделят взаимно майчинство, съдържат се една в друга на принципа на матрьошката. На този фон Попеску говори за своя свръхаз като за дете: силно, равнодушно, свирепо, студено и безразлично. Всичко онова, което не сме свикнали да мислим за едно дете.&lt;/p&gt;

&lt;p&gt;==&lt;/p&gt;

&lt;p&gt;“Винаги ми се струваше странна тази смесица от нежност и агресивност, от поезия и бруталност, садизъм и деликатност, архаичност и упадъчност, от примитивна жестокост и изтънченост.” Тук например Попеску пише за езика в една готварска книга, но всъщност сякаш за самата тъкан на детството си така както го вижда тя: като арена, на която кръвожадното въображение, варварските инстинкти, удоволствието от ужаса съжителстват с крехкостта, мечтателността и ведростта.&lt;/p&gt;

&lt;p&gt;==&lt;/p&gt;

&lt;p&gt;„Откакто се помня зад моето лице има някой, който ме гледа“, пише писателката, и това усещане преминава през целия й роман, в който тя е едновременно и наблюдаваната, и наблюдаващата. Не случайно Попеску току сменя от първо на второ лицето, в което разказва, понякога в рамките на едно и също изречение, подсилвайки усещането за флуидност на идентичността. Нещо повече. Детството за нея е време, в което външният свят съществува дотолкова, доколкото се оглежда, преливайки, изцяло във вътрешния (и обратно), като му служи за материал. Този материал става повод за умствени и физически експерименти и приключения и подлежи на непрекъсната интериоризация. Границите са неустойчиви и несигурни, &lt;strong&gt;разтварянето между аз-а и всичко отвъд него понякога изглежда пълно&lt;/strong&gt;. Наративът е изцяло обърнат към себе си, докато авторката търси онова изплъзващо се единство на всички Симони. Сякаш която и от своите “себе си” да избере към даден момент, тя ще предаде останалите си “аватари”. За кого всъщност разказваме, когато разказваме за себе си?&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Питам се как могат да се разберат помежду си четиригодишната мъжкарана с шестгодишното бостанско плашило или амбициозното деветгодишно девойче, единайсетгодишната зубрачка с шестнайсетгодишната ленивка, кльощавата петнайсетгодишна с навършилата седемнайсет дебелана, анемичната деветнайсетгодиша с преливащата от живот жена на двайсет и една, десетгодишният грозофил с хубавелката на тринайсет, шестнайсетгодишната мечтателка с петнадесетгодишната празноглавка, ученичката с учителката, девойката с жената, дръзката със стеснителната, бунтарката със страхливката, непоносимата всезнайка с начумерената и обърканата мен, които днес ценя все повече?”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Едно от най-спонтанните ми определения за “Обвивки живот” е че това е инвентарна книга. Тя се чете много повече като своеобразна инвентаризация и категоризация на всички детски игри, навици, обсесии, страхове, приятелства, сънища, предмети и думи (разпределени в съответните глави по теми), отколкото като традиционна автобиография. Логично е убеждението на авторката, че животът е изключителната сила, извираща от свързаността ни и с най-дребните елементи от заобикалящия ни свят. Баналното, онова, което всички сме притежавали или преживели малко или много в детството си, тук се завръща в калейдоскоп - зрелищно, чувствено, уплътнено в разточителните описания, доведени до влудяваща детайлност. Тази книга ни припомня, че &lt;strong&gt;детството е преди всичко царство на сетивата и тактилните преживявания, но и на големите, екзистенциални, гранични усещания&lt;/strong&gt;. Че са еднакво значими и съществуващото, и несъществуващото предвид онова, което и двете могат да направят с теб. Попеску пише за “тънката паяжина от усещания от най-ранното детство, онова с малкото думи и планината от състояния, предусещания, интуиции и спонтанности”.&lt;/p&gt;

&lt;p&gt;==&lt;/p&gt;

&lt;p&gt;Езикът в “Обвивки живот” е едно от най-големите предизвикателства, с неговите “мрежовидни капани от думи”, както ги нарича самата писателка. &lt;strong&gt;Наситен и гъст до задушаване, прекомерен, импозантен и претрупан&lt;/strong&gt;, той може да се стори пречка и затруднение на някои читатели, но може и да достави ексцентрична чувствено-поетична наслада на други. В една от главите Попеску описва младежкото си увлечение по сложни и помпозни думи и разказва как искала да впечатли учителката си по литература с тях в едно съчинение - само за да чуе, че то е претенциозно и префърцунено. Като че ли това усещане се прехвърля в собствения й роман - съзнателно или не.&lt;/p&gt;

&lt;p&gt;==&lt;/p&gt;

&lt;p&gt;Тази тежест идва и от изброяването, и от своеобразните списъци, които авторката прави, и от изобилието от синоними, които използва, за да предаде едно и също нещо. &lt;strong&gt;Разказът е фрагментарен, репететивен, накъсан и… отново събиращ се&lt;/strong&gt;, като в безкрайна спирала. Изреченията са почти веществени, сочни, едва ли не за консумиране, за изсмукване със зъби. Попеску говори много за самия език на детството, за способността тогава да мислиш нещата отвъд словесността, не с думи, а “чрез усещания, идващи от покритото с власинки невидимо”, чрез намеци, алюзии, злонамерености, заплахи, но и с нежност, гальовност и провокации.&lt;/p&gt;

&lt;p&gt;==&lt;/p&gt;

&lt;p&gt;В обобщение, “Обвивки живот” представлява много повече изложение на цветове, звуци, аромати, образи, гласове, очертания, предмети, думи и докосвания, отколкото на случки. Независимо дали става дума за разбора на езика в кулинарна книга, за описанието на всевъзможни видове цветя, за прегледа на лексикони и споменици, за описанието на приятели и игри, за преживяването на болестта или понасянето на следобедния сън, за наблюденията през ключалката на вратата, за перверзното удоволствие и мазохистичната радост от болката, страха и лишението и т.н.&lt;/p&gt;

&lt;p&gt;==&lt;/p&gt;

&lt;p&gt;Оставям ви с няколко цитата:&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Колекционирам обвивки живот. Веднъж на седем години клетките ти се сменят. На всеки седем години умираш и биваш подреден наново. Пак си в началото. В тяло, което е и друго, но и същото. Единствено мозъкът, старият генерал, дава команди на скоро формираните бойни корпуси. Древният мозък.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Несъвместими създания – това ми хрумва, когато мисля за себе си. Вътрешнотелесност. Прераждания. Приплъзвания от едно съществуване в друго, от едно тяло в друго. Преминавания. Пързаляния.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Когато мълча, без да размишлявам, или когато пиша (което пак е вид мълчание), всичко това, което съм била, се слива в едно-единствено същество без конкретна възраст, една и всички – замайваща вихрушка, засищаща и хипнотизираща празнота.”&lt;/em&gt;&lt;/p&gt;
&lt;/blockquote&gt;
</description>
        <pubDate>Fri, 22 Jan 2021 00:00:00 +0000</pubDate>
        <link>/bookreviews/2021/01/22/09-25-%D0%BE%D0%B1%D0%B2%D0%B8%D0%B2%D0%BA%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%B8%D0%BC%D0%BE%D0%BD%D0%B0-%D0%BF%D0%BE%D0%BF%D0%B5%D1%81%D0%BA%D1%83-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D1%81-%D0%BB%D1%8E%D0%B1%D0%BE%D0%B2-%D0%B8-%D0%BE%D0%BC%D0%B5%D1%80%D0%B7%D0%B5%D0%BD%D0%B8%D0%B5.html</link>
        <guid isPermaLink="true">/bookreviews/2021/01/22/09-25-%D0%BE%D0%B1%D0%B2%D0%B8%D0%B2%D0%BA%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%B8%D0%BC%D0%BE%D0%BD%D0%B0-%D0%BF%D0%BE%D0%BF%D0%B5%D1%81%D0%BA%D1%83-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D1%81-%D0%BB%D1%8E%D0%B1%D0%BE%D0%B2-%D0%B8-%D0%BE%D0%BC%D0%B5%D1%80%D0%B7%D0%B5%D0%BD%D0%B8%D0%B5.html</guid>
        
        <category>роман</category>
        
        <category>Симона Попеску</category>
        
        <category>Гутенберг</category>
        
        <category>рецензия</category>
        
        <category>Обвивки живот</category>
        
        
        <category>bookreviews</category>
        
      </item>
    
  </channel>
</rss>

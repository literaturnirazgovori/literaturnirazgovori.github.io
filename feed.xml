<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Wed, 19 Aug 2020 08:32:26 +0000</pubDate>
    <lastBuildDate>Wed, 19 Aug 2020 08:32:26 +0000</lastBuildDate>
    <generator>Jekyll v3.8.6</generator>
    
      <item>
        <title>Васил Панайотов: Няма друга дума за бъдещето освен &quot;безнадеждност&quot;</title>
        <description>&lt;p&gt;&lt;em&gt;(Снимка: Красена Ангелова)&lt;/em&gt;&lt;/p&gt;

&lt;p&gt;&lt;strong&gt;&lt;em&gt;Ти си автор, чиято личност като че ли настойчиво наднича иззад текстовете й, мнозина читатели дори правят грешката да те отъждествяват напълно с героите ти и светогледа им. Какво би им обяснил?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нищо. Един автор не трябва да се обяснява. Вярвам в спазването на санитарна дистанция между писател и читател. Двата субекта на този интелигибилен (разсъдъчен, схващан само чрез разума или интелектуалната интуиция - бел.ред.) поток не са равни и всяко писателско изказване за премахването на тази граница е демагогия или недостойно угодичество. Читателят никога не е в състояние да попие пълната палитра от настроения, които писателят е вложил в творбата си, неговите радости, болки, трепети и тревоги, половинчато пресъздадени дори в най-качествените литературни образци, просто защото такава е природата, бих казал даже прокобата на писането - да притежава в по-голяма степен от всички други изкуства прецизен инструментариум за най-детайлно изразяване, но да успява да изрази задоволително само мислите, а чувствата, които са ги породили, само да загатва. Обратно на писането е композирането. Музиката е само чувство.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Нали не би отрекъл, че съзнателно си неполиткоректен, директен, на места дори вулгарен, и че това се е превърнало в твой почерк, в писателския ти глас? Такава ли трябва да е литературата - разголваща, безцеремонна, непресторена? И още - към кое най-вече си предизвикателен у читателите, към какво искаш да ги склониш, какво - да извадиш от тях?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не знам каква трябва да е литературата, честно. Знам, че ми е все по-трудно да чета, защото писателите ме дразнят. Чисто читателско удоволствие мога да изпитам само от препрочитането на стари текстове. Придобил съм някакъв вид ригидност или идиосинкразия, ако щеш. Правенето на литература не го разбирам. Когато пиша роман, аз не пиша роман, а просто пиша, защото нещо ме вълнува и искам да го извадя навън, да го положа пред мен, за да успея да го огледам, да го разнищя на хартия, за да мога интелектуално да го обгърна, иначе то ще тегне в мен като някакво неназовано усещане, каквото всеки човек таи в себе си. Читателят не ме интересува в нито един момент от процеса на писане, защото подтикът ми да напиша нещо не е това нещо непременно да се прочете. Така че каква трябва да е литературата трябва да кажат литераторите и професионалните писачи. Аз не правя литература, а дисекция на действителността и ексхумация на чувствата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Някои смятат, че новият ти роман “Сянка” може да се чете през блендата на иронията. Аз като че ли не откривам такова нещо извън някои езикови избори. Виждам много повече горчиво и омерзено поставяне на обобщаващи диагнози за обществото и самите нас, отколкото насмешлива сатира. Героят ти е съвсем сериозен в убежденията си… Поразсъждавай за това.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Всеки чете себе си, както казах. В един текст си в състояние да видиш единствено своите културни, емоционални и интелектуални наслагвания, но никога авторовите. Някъде в книгата ми може би има ирония, защото аз съм ироничен човек и инкарнацията в литературното ми алтер его е съвсем директна, но тази ирония ще е простена само в началото, когато все още безопасната дистанция до фаталния финал дава на героя онова спокойствие и свобода на съзнанието, което е sine qua non за създаването на сатира. Когато дните ти са преброени, кривините на света не те занимават вече, камо ли пък да те занимава реформаторската страст да ги изправяш. Съзнанието се затваря за всичко отвъд физическата обвивка и анализът става самоанализ, а той, от своя страна, е несъвместим с иронията, той винаги е сериозен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Ако това бяха изцяло твоите убеждения, би ли обмислял самоубийство? В света, който описваш, оправдано и логично следствие ли ти се струва то?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това &lt;em&gt;са&lt;/em&gt; мои убеждения, което прави съществуването ми най-съществената критика към книгата. И най-сериозното обвинение в моето малодушие и страхливост. Не, не съм обмислял принудително и преждевременно прекратяване на това прераждане. Но човек може да престане да живее и без да умре, достатъчно е да се отдръпне в периферията на популярните жизнеутвърждаващи стимули и ще загуби идентичност с онези, които ги споделят, а това са почти всички. Куражът ми да се разделя с живота стига колкото да се разделя със света, а заради мирогледа ми - колкото да се разделя само с част от него.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Но, в тази връзка, не се ли страхуваш, че може да предизвикаш някои читатели да вземат за себе си такова финално решение (неслучайно в рецензията си бях споменала Вертер, героя на Гьоте, и вълната от самоубийства, която предизвиква излизането на романа). Поемаш ли подобна отговорност?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;За жалост, а в този контекст - за радост, аз не съм Гьоте. Но с мен се свърза една жена, която се представи за психолог, и ми каза буквално следното: “Притеснително е, че пресъздаваш самоубийствените мисли по-автентично от хипотетичните самоубийци, които консултирам. Ако те прочетат книгата и вникнат в нея, ще открият още много причини да направят това, което много от тях никога няма да посмеят да направят”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Кое би могло да спаси героя ти?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Същото, което - може би - го спасява, всъщност. Във финала липсва ултимативна категоричност и всеки е свободен, според романтизма или рационализма си, да го продължи с една от двете възможности, която е по-присъща на психиката му и взаимодействието му със света.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Героят ти непрекъснато споменава, че смисленият живот би бил живот на творческо съзидание, на духовно усилие, и въпреки че явно чете и има допир до културата, тя не му дава достатъчно смисъл и основание за съществуване, а самият той като че ли е избрал живот и работа на минимално умствено усилие…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Аз пък казвам, че е максимално усилието му, защото не е усилието да се прекопае нивата, а усилието да се проумее битието, до степен да се осмисли, да му се придаде смисъл. Впрочем, античната дефиниция на активност е съвсем различна от днешната, и именно нея изповядва моят герой. В съвременния език активността е стриктно физическа, води до реален материален резултат и извършването й е съпроводено с пухтене, потене и хабене на енергия. Активността е приравнена, или по-точно казано принизена, до заетост. А според Аристотел, най-висшата форма на активност (praxis) е съзерцателният живот, посветен на търсенето на истината. Всеки демиург може да превива гръб на полето или да го извива от страст в спалнята, но евдемония, тоест благополучие, се постига единствено чрез умозрение и добротворчество. Това, според моя герой, е правилният начин да се живее, но за него правилното не е достатъчно като основание, особено в общество, в което преобладаващото той възприема като погрешно.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Мислил ли си за приликите и разликите между героят ти от “Другата” и този от “Сянка”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Приликите са, че двамата герои са един и същ човек, а разликата е, че единият човек е другият, но след 10 години. “Другата” е роман по действителна история дотолкова, доколкото по-голямата част от нея лично ми се е случила, докато достоверността на “Сянка” е свързана повече със схващанията, отколкото с последствията, които тези схващания могат да причинят.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Героите ти разсъждават по начин, възприеман като мъжки, тестостеронен? Как си обясняваш тогава многото си читателки жени, още повече, че им даваш десетки поводи да ти бъдат ядосани (в “Сянка” твърдиш например, че седем от десет жени са курви, че жената след 40 години е жалка и свършена и т.н.)?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Може би героят ми се изразява по “тестостеронен” начин, но не мисля, че разсъждава по такъв. Срещам достатъчно мъже в спортните зали, които приемат синтетични стероиди, тестостерон включително, за да знам как разсъждават те, даже оставих книгата в една такава зала за две седмици и никой не пожела да я прочете, камо ли да понечи да я напише. Освен това пренебрегваш провокацията като подтик да занимаваш една жена. Но за следващия ми роман читателките вече няма да бъдат толкова. При “Сянка” го отдавам на инертния клиентски рефлекс, развит от добрия имидж на “Другата” като лирическа, любовна, тоест “женска” книга, и двете години, през които го утвърди.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Кой ти се струва най-смисленият начин за противостоене на физическата ентропия (знаем, че сериозно тренираш). Или противостоенето е безсмислено? Грозна ли е наистина старостта и каква очакваш да е твоята?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Давам си сметка, че спортът, с който в една или друга форма се занимавам вече 35 години, освен като терапия срещу страха (имах страх от водата и според принципите на алопатията нашите ме записаха на плуване), се е превърнал в терапия срещу старостта. Естествено, на разрухата не може да се възразява вечно, особено при поддържането на един по-висок критерий за телесна естетика, затова, примерно, след 50 годишна възраст, един от възможните варианти за понасянето й ще е сексът с непълнолетни момичета, чиято младежка свежест временно ще ме кара да забравя за старческата ми самота. За целта обаче следващите осем години трябва да се утвърдя като автор, защото само проминентните писатели могат безплатно да ползват половите привилегии, за които всички останали драскачи трябва да плащат. Старостта безусловно е грозна, но тук не това е най-същественото за нея. Тук старостта е гладна, а гладът пренарежда приоритетите. Да живееш в България е изпитание, но да остарееш в нея е унижение.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;С коя по-мъжка, по-земна, по-оправдана дума би заменил думата “надежда” по отношение на бъдещето?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;С безнадеждност. Няма друга дума за бъдещето. Ние всички ще умрем, а това предопределя една реалистична песимистична перспектива. Провалът, под формата на преходност, е програмиран в ДНК-то ни и никаква надежда няма да промени това.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Какво има след смъртта? Или хайде - какво “предпочиташ” да има след смъртта?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;След смъртта ще има каквото е имало преди раждането. Не съм най-умният човек на света и вероятно заради това не схващам как е възможно да има толкова много по-глупави, които отказват да приемат реалността. А какво бих искал да има… Не искам да има рай или поне не искам аз да отида в него, защото кучето ми не беше кръстено и съответно няма как да се срещнем там, а в момента това е, което искам да ми се случи, когато умра аз, защото на този ден миналата година умря то.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Посветил си “Сянка” на него, куче е и вторият герой в романа. Защо кучето е по-добрият приятел на човека от човека?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Човешкият егоизъм стига до солипсизъм, до незачитане до степен на несъществуване на всички останали същества по света. В този смисъл доброто за мен никога не е добро за ближния ми, който трябва да пренебрегне собствения си интерес, за да задоволи моя. За жалост, ближният ми е точно толкова егоист, колкото съм и аз, и ако не е обхванат от някаква форма на любовна наркоза, общо взето никак не е склонен да се жертва за мен. А кучето е. Това го прави перфектния приятел. То никога не настоява за тъждественост в отношенията и е способно на жертвоготовност, непонятна за нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Кое те кара да изпитваш съчувствие?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Само силата е способна да съчувства, а се съчувства само на слабостта.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;И накрая винаги питам: следиш ли българските си колеги - или не четеш българска литература?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В някои отношения дори предпочитам български автори, защото не владея така добре чужд език, че да чета книга в оригинал, а преводът може да осакати всичко. Затова винаги се радвам, когато попадна на хубав български роман, а ако не е по-хубав от моите, се радвам още повече.&lt;/p&gt;
</description>
        <pubDate>Wed, 19 Aug 2020 00:00:00 +0000</pubDate>
        <link>/interviews/2020/08/19/08-31-%D0%B2%D0%B0%D1%81%D0%B8%D0%BB-%D0%BF%D0%B0%D0%BD%D0%B0%D0%B9%D0%BE%D1%82%D0%BE%D0%B2-%D0%BD%D1%8F%D0%BC%D0%B0-%D0%B4%D1%80%D1%83%D0%B3%D0%B0-%D0%B4%D1%83%D0%BC%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BE%D1%81%D0%B2%D0%B5%D0%BD-%D0%B1%D0%B5%D0%B7%D0%BD%D0%B0%D0%B4%D0%B5%D0%B6%D0%B4%D0%BD%D0%BE%D1%81%D1%82.html</link>
        <guid isPermaLink="true">/interviews/2020/08/19/08-31-%D0%B2%D0%B0%D1%81%D0%B8%D0%BB-%D0%BF%D0%B0%D0%BD%D0%B0%D0%B9%D0%BE%D1%82%D0%BE%D0%B2-%D0%BD%D1%8F%D0%BC%D0%B0-%D0%B4%D1%80%D1%83%D0%B3%D0%B0-%D0%B4%D1%83%D0%BC%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BE%D1%81%D0%B2%D0%B5%D0%BD-%D0%B1%D0%B5%D0%B7%D0%BD%D0%B0%D0%B4%D0%B5%D0%B6%D0%B4%D0%BD%D0%BE%D1%81%D1%82.html</guid>
        
        <category>Васил Панайотов</category>
        
        <category>Сянка</category>
        
        <category>Сиела</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>За романа &quot;Сянка&quot; - с признание и критика; и още - кой известен герой наднича от него</title>
        <description>&lt;blockquote&gt;
  &lt;p&gt;“Има два вида: едни се самоубиват или от голяма мъка, или от яд, или са луди, или пък им е омръзнало… тия изведнъж. Тия малко мислят за болката, ами изведнъж. А тия, дето обмислено — много мислят.&lt;/p&gt;

  &lt;p&gt;==&lt;/p&gt;

  &lt;p&gt;— Че мигар има такива, дето обмислено?&lt;/p&gt;

  &lt;p&gt;==&lt;/p&gt;

  &lt;p&gt;— Твърде много. Да нямаше предразсъдъци, щяха да са повече: много-много; всички.”&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;blockquote&gt;
  &lt;p&gt;” — Длъжен съм да се застрелям, защото най-крайният предел на своеволието ми е да убия себе си. “&lt;/p&gt;

  &lt;p&gt;&lt;strong&gt;&lt;em&gt;Ф. М. Достоевски, “Бесове”&lt;/em&gt;&lt;/strong&gt;&lt;/p&gt;
&lt;/blockquote&gt;

&lt;p&gt;&lt;strong&gt;&lt;em&gt;==&lt;/em&gt;&lt;/strong&gt;&lt;/p&gt;

&lt;p&gt;“Сянка” е дългоочакваният нов роман на Васил Панайотов, писател, когото харесвам от предния му роман “Другата” заради специфичния глас, непривичната за българската литература дръзка директност и крайността, която си позволява в гледните точки. Характеристики, които (вероятно и като съзнателно търсен ефект) ще бъдат разчетени като преимущества от едни, а от други - като несъвършенства, но във всички случаи ще предизвикат &lt;strong&gt;интензивна читателска реакция&lt;/strong&gt; - пък дори тя да граничи с дразнение или отхвърляне, или да се изживява като отправено предизвикателство към морала и разбиранията на четящия.&lt;/p&gt;

&lt;p&gt;==&lt;/p&gt;

&lt;p&gt;Ще направя малко отклонение. Около личността на Васил Панайотов, отново съзнателно отхранени или не, витаят много пристрастия и в двете посоки. Една от най-честите грешки е поради приликите с героите си и неизбежното черпене от собствен опит (например разказвачът в “Сянка” прибира улично куче, а всички знаем за силната връзка на писателя с неговите) &lt;strong&gt;Васил Панайотов да се отъждествява с тях и да бива атакуван като действителния носител на техните гледни точки&lt;/strong&gt;. На тези читатели искам да напомня: не, Васил Панайотов все още не е написал своя автобиографичен роман и когато това се случи, то най-вероятно ще бъде ясно обозначено и съобщено. Дотогава му дължим това, което дължим на всички писатели: да анализираме творбите и героите му с методите на литературния анализ. С това е свързана и обратната &lt;em&gt;phallacy&lt;/em&gt;, която за жалост идва от негови симпатизанти: творбите му да се възприемат през призмата на това, че - цитирам, перифразирайки - той е “много готино момче/пич” (като според някой дори е готин и умен &lt;em&gt;въпреки&lt;/em&gt; демонстрираната от него визия) и затова дори да има някакви литературни проблеми в романа му, те трябва да бъдат подминати. Това никак не ми се струва професионално и уважително и никак не е добре за писателския имидж на Васил Панайотов - именно защото самият той се отнася толкова сериозно към писането си (&lt;a href=&quot;https://literaturnirazgovori.com/talks/2019/01/30/09-54-%D0%B2%D0%B0%D1%81%D0%B8%D0%BB-%D0%BF%D0%B0%D0%BD%D0%B0%D0%B9%D0%BE%D1%82%D0%BE%D0%B2-%D1%87%D0%BE%D0%B2%D0%B5%D0%BA-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%B3%D1%83%D0%B1%D0%B8-%D0%BC%D0%BD%D0%BE%D0%B3%D0%BE-%D0%B2%D1%80%D0%B5%D0%BC%D0%B5-%D1%81%D1%8A%D1%81-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB%D0%B8.html&quot;&gt;вижте какво казва за него в интервюто си тук&lt;/a&gt;).&lt;/p&gt;

&lt;p&gt;==&lt;/p&gt;

&lt;p&gt;Вече се появиха първите читателски отзиви за “Сянка”, които преразказват и без това краткия и ясен още от анотацията сюжет и изтъкват колко философски, смел и откровен е текстът. А&lt;strong&gt;з обаче ще направя малко по-различна и по-критична оценка&lt;/strong&gt;. И все пак за тези, които още не са чели книгата, нека набързо на свой ред очертая свръхтънката й сюжетна линия: 40-годишен мъж, разказвачът от първо лице, обявява в самото начало решението си да се самоубие и си дава 31 дни да го направи, като повествованието - негови размисли или дневник - е организирано в глави по датите на оставащото му за живот време.&lt;/p&gt;

&lt;p&gt;==&lt;/p&gt;

&lt;p&gt;Странно е, че докато четях “Сянка” по време на селската си ваканция, паралелно препрочитах от старата ни библиотека други две книги, в които е засегната темата за самоубийството: “Страданията на младия Вертер” и “Ад”. Но покрай тях си припомних за много по-важната асоциация, която поне засега никой май не е отбелязал: а именно &lt;strong&gt;героят Кирилов от романа “Бесове” на Достоевски&lt;/strong&gt;. Припомних си и разсъжденията за него в книгата “Митът за Сизиф” от Албер Камю - мит, който Панайотов неслучайно споменава няколко пъти в романа, като метафора за житейския ни дял.&lt;/p&gt;

&lt;p&gt;==&lt;/p&gt;

&lt;p&gt;И ето, че с риск да отместя много летвата (преди да изкажа и критиките си към романа), ще кажа, че през цялото време мислех &lt;strong&gt;за “Сянка” като за spin-off по Кирилов, а за разсъжденията на разказвача - като за вариация на Кириловите&lt;/strong&gt;. Няма да е прекалено, ако открием и у Панайотов това, което Достоевски нарича “логическо самоубийство”, нито ако се съгласим, че по същество героите и на двамата вземат това решение, защото “така съм намислил” (Кирилов) и защото “Моето е доброволен отказ, зад който дори не стои причина” (Панайотов). Стори ми се интересно да очертаем поне някои от приликите и разликите, с които този съвременен и този класически роман си кореспондират.&lt;/p&gt;

&lt;p&gt;==&lt;/p&gt;

&lt;p&gt;Героят на Панайотов е атеист, който индиректно разсъждава за възможността Бог все пак &lt;em&gt;да&lt;/em&gt; съществува -  той отива да посети свой познат монах, от когото се надява да изкопчи признание, че Бог няма (а следователно и възмездие в отвъдното) и че религията наистина е опиум. Героят все пак има нужда от това потвърждение, все пак признава у себе си известни трансцедентални страхове, свързани с някаква остатъчна склонност към суеверия. Докато Кирилов, напротив, лично аз винаги съм възприемала като вярващ, който обаче се е посветил да разсъждава за възможността Бог да &lt;em&gt;не&lt;/em&gt; съществува. Според него в мига, в който атеистът е решил, че няма Бог, най-логичното би било веднага да отнеме живота си. И двамата герои се движат около различен прочит на Кириловото “Ако бог не съществува, аз съм бог”. &lt;strong&gt;И двамата искат да осъществят абсолютното върховенство на човешката воля&lt;/strong&gt; и да отрекат страха на човека от смъртта. И докато Кирилов предлага две причини за този страх - болката и “онзи свят”, то героят на Панайотов го вижда по-скоро като жалка, патетична привързаност към навика на живота. “Свободата ще я имаш, когато ти е все едно живееш или не живееш”, казва Кирилов и то важи в пълна сила за героя на Панайотов.&lt;/p&gt;

&lt;p&gt;==&lt;/p&gt;

&lt;p&gt;Камю говори за самоубийството на Кирилов като за “педагогическо самоубийство”. Чрез него героят трябва да покаже на своите съ-човеци един труден път на превръщането им в &lt;em&gt;човекобог&lt;/em&gt;, като приема да мине пръв по него и в този смисъл да се “жертва”. Въпреки че героят на Панайотов е напълно безразличен към своите съ-човеци, на едно място той все пак признава нещо подобно: “Моето е доброволен отказ, зад който дори не стои причина. Отказ, обиден за онези, които трябва да умрат, а искат да поживеят. Моето е демонстрация. Пренебрежително зачитане на най-ценното.” &lt;strong&gt;&lt;em&gt;Демонстрация&lt;/em&gt; е най-близкото до поуката, която и двамата герои по един или друг начин оставят&lt;/strong&gt;, като в случая на Панайотов адресатът остава самият читател, към когото разказвачът се обръща с най-вътрешните си мисли. Въпреки безразличието му - това &lt;em&gt;е&lt;/em&gt; акт на споделяне.&lt;/p&gt;

&lt;p&gt;==&lt;/p&gt;

&lt;p&gt;Героят на Панайотов е крайно асоциален тип, героят на Достоевски стига до същото - да не иска вече да се среща и общува с други хора, като в крайна сметка и двамата възприемат другите като някакъв отделен вид същества. Единствената прилика, която разказвачът в “Сянка” вижда с другите хора, е, че и те имат “две ръце и два крака, торс, глава, глас”. Толкова.&lt;/p&gt;

&lt;p&gt;==&lt;/p&gt;

&lt;p&gt;Кирилов приема да употребят, да “посветят” самоубийството му за революционна кауза, която в крайна сметка за него е несъществена и сама по себе си презряна. В “Сянка” пък за героя се появява кауза, която има сюжетният заряд да промени изхода на повествованието - а именно кучето, което той намира в средата на последния си месец на света и което прибира да гледа у дома.&lt;/p&gt;

&lt;p&gt;==&lt;/p&gt;

&lt;p&gt;Интересен е и друг паралел - въпреки че вярва в неустоимия ход на телесната разруха, героят на Панайотов е свикнал със здравословни лишения - той поддържа тялото си, яде диетично, не пие и не пуши. Кирилов също редовно прави гимнастика, казва че яде малко, предимно чай. Сякаш телата, които двамата са готови да унищожат, всъщност ще им трябват.&lt;/p&gt;

&lt;p&gt;==&lt;/p&gt;

&lt;p&gt;И все пак двамата са различни. Докато, както Камю го описва, Кирилов е “младежки дързък и гневен, страстен, методичен и чувствителен”, то героят на Панайотов непрекъснато демонстрира своя емоционален хлад, безстрастие и отстраненост, дори в случаите, когато предприема морално ангажирани действия спрямо хора и, после, спрямо кучето.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Но достатъчно. Да се концентрираме сега само върху самия герой от “Сянка”, а после и върху критиките ми към романа.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Васил Панайотов ни представя един герой, който буквално е &lt;em&gt;роден&lt;/em&gt; неспособен да се свързва с други човешки същества - а нали именно любовта е свързвана най-силно с желанието и мотивацията на средностатистическия човек да живее; не случайно самоубийствата от несподелена любов са сред най-разпространените. От разказа става ясно, че единственото подобие на кратка връзка, която е имал, е с домашно канарче, чиято смърт по невнимание е причинил. Дори и в онзи миг обаче не става дума толкова за детска болка, ужас, сълзи и самообвинения на свръхпривързано към домашен любимец дете, колкото случилото се е повод &lt;strong&gt;третокласникът хладнокръвно да осъзнае, че притежанието и привързването носят болка&lt;/strong&gt; - болка, която още тогава той решава никога да не търпи. Тук, достоверността, поне психологическата, за пръв път започва да се пропуква, което се случва и по други поводи и на други места в текста. Още повече, че героят странно настоява, че е имал много щастливо детство и че само тогава човек може да бъде истински свободен и щастлив.&lt;/p&gt;

&lt;p&gt;==&lt;/p&gt;

&lt;p&gt;Героят многократно описва себе си като нямащ никакви близки - въпреки че има сестра и майка, която в един момент го е оставила на баба му и дядо му да го гледат, нещо, заради което той не признава да носи чак такава травма. Баща си губи преждевременно, но доколкото разбираме още от малък таи желание да го убие (цяла една друга тема - отцеубийството) и да се изнесе от къщи веднага щом стане пълнолетен, като на практика инфарктът на бащата идва като облекчение, а сълзите са само имитация на тези на възрастните край него. &lt;strong&gt;Този абсолютен емоционален хлад към най-близките - за мен с напълно нелогична и неразкрита обосновка&lt;/strong&gt; - контрастира с развитото чувство на морална справедливост, която кара героя да съчувства на бездомници или да се застъпи за своя съседка, извършвайки назидателно насилие спрямо тормозещ я съсед - и двамата хора, за които той напълно нехае. В илюстрация и на това, че жалее много повече за бездомните кучета, които не могат да изберат сами да прекратят тежкото си съществуване, той осиновява и кучето Сянка.&lt;/p&gt;

&lt;p&gt;==&lt;/p&gt;

&lt;p&gt;Жените и сексът, като обекти и действия на човешката интимност, заемат голяма част от разказа. Неспособен да поеме изискванията на любовта, саможертвите, компромисите, целия театър и цялата икономика на ухажването и взаимността, героят избира да прибягва до собствената си ръка или в крайна сметка до проститутки, като удобно приема да вярва, че седем от десет жени са по същество такива. &lt;strong&gt;Любовта не е нито ценност, нито котва, и разказвачът я оголва като илюзия, чрез която се вкопчваме в живота&lt;/strong&gt;. И макар да признава, че понякога има нужда от прегръдка, той е категоричен, че любовта е подвластна най-силно на житейската ентропия. Панайотов прави дисекция на двойката, на симптомите и мотивите зад взаимоотношенията на семействата, на мъжете и жените - пригответе се за това. Предполагам, че много читателки например ще възнегодуват срещу твърдения като това, че всяка жена над 40 трябва да бъде отбягвана от мъжа, защото “безнадеждността й е заразна и между две изпразвания тя ще го кара да тъгува с нея”, както и, че “Ако бях жена, досега да съм се отървал от срама да остарявам”.&lt;/p&gt;

&lt;p&gt;==&lt;/p&gt;

&lt;p&gt;Изобщо естетиката, най-вече на плътта, има особено значение за разказвача: на доста страници той разсъждава за преяждането и храната, издигната в култ, за сетивните удоволствия, за гнусния вид на тялото в старостта, стараещо се нелепо да се поддържа, дори за хемороидите си. Не случайно дели хората на три вида - съзерцател, създател, консуматор, - като осъжда последните и отделя най-много внимание на тях. И в същото време не пропуска да напомни как милиони изпускат възможността да водят &lt;strong&gt;духовен живот на творческо съзидание. Не става обаче ясно дали той самият води такъв&lt;/strong&gt; и защо това не е достатъчно смислено основание за живот. Разбираме малко: той е висшист, способен да цитира имена на философи, филми и музика, но избрал проста и неангажираща работа, вероятно на охранител. Кое тогава дава висота и основание за морално-естетическото му осъждане - не става ясно и звучи неубедително.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Осъзнаването на живота като абсолютна ценност, един от най-важните хуманистични постулати, тук не се случва&lt;/strong&gt;. Животът е видян като екзистенциалното опустяване, което само тъпаците покорно понасят - и то на каква ли не цена, на всяка цена. Като изначална мъртвост в процес на финализиране. Животът не изчерпва смисъла си за героя, той не е преживял нещастието да бъде лишен от този смисъл постепенно или внезапно - не, животът изначално, по принцип няма смисъл и няма цена. Логично - героят няма котви на надежда, които да пусне в него. И след като липсва жизнеутвърждаващата гледна точка, то както казва героят, “промяната може да е само към по-лошо”. Животът е низ от навици, които разказвачът започва да руши един по един (но само защото дори той е подвластен на ритуали), разрушавайки така самата тъкан на съществуването.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Всъщност героят на Васил Панайотов е противоречив (и това е ту в полза, ту във вреда)&lt;/strong&gt;, докато се опитва да ни убеди (и явно успява с мнозина), че е абсолютно последователен. Дори и само това, че той е избрал да не помага на разрухата, а реално да й противостои чрез здравословния си начин на живот, е едно малко доказателство. Или това, че макар да осъжда културата на лесното, той сам води живот на най-малко съпротивление. Всъщност в самия край на книгата, след като сте го опознали, остава на вас да решите какво всъщност се случва и доколко сте му повярвали.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Още малко критика&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ако четем философската линия в книгата - а тя е почти всичко, то ще видим един трактат по десетки основни обществени теми, с много от чиито постулати е вероятно да се съгласим. Веднага е видно обаче, че &lt;strong&gt;личните статистики на героя звучат като генерализации, правят неизбежната грешка на обобщението, звучат като клишета&lt;/strong&gt;. Изглежда така, сякаш всичко и всички, при всички случаи, е толкова нелицеприятно, че героят е неспособен да признае дори един единствен пример на изключение. Пример, който може да последва, който може да го разубеди поне за миг. Това, разбира се, е очаквано, предвид, че решителността му се крепи на тази категорична, обобщенческа едностранчивост.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Проблемът обаче, както споменах, е, че героят сякаш се е родил с гледната си точка&lt;/strong&gt;, със своята убеденост, със зрелите си схващания - те никъде, с малко изключения, не изглеждат придобити с времето, не изглеждат следствие от нещо в миналото му. Това минало, към което твърде рядко и за кратко надникваме, сякаш липсва. Личната история като че ли до края остава недостатъчна, за да се съгласим с него, че да, на негово място също бихме посегнали на живота си. В този смисъл героят изглежда силно философски подкован, но индивидуално едноизмерен поради факта, че не сме свидетели на неговото движение и пластика, на оформянето на зрелите му виждания. Започваме да се чудим защо изобщо е чакал досега и защо всъщност си дава цял един месец, а не приключи веднага, като даде на размислите си само нощта преди това. Една нощ би била достатъчна, за да го чуем. Този месец сякаш е изхабен, тъй като в него липсват дори човешките разколебавания и съмнения - дори у човек като него, те са очаквани, дори и ако в крайна сметка ги пребори и затвърди решението си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;В този смисъл за мен липсващата обосновка не е на решението за самоубийство, а изобщо на придобиването на мироглед, който да го направи възможно&lt;/strong&gt;. Изчистеният сюжет и изпълването му с житейско-философски виждания е прекрасна и благодатна писателска схема сама по себе си, но в този случай вреди на достоверността.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Че Васил Панайотов отново е скандален и политнекоректен е съвсем очаквано&lt;/strong&gt;. Достатъчно е да изброим само някои от убежденията на героя му, за да разбуним духовете насам и натам. Погрешни или не, независимо дали ще имате желание да ги оборите, те съставляват категоричен кръгозор на един герой. Езикът също е познат - необичайна смесица от висок, почти научно-академичен език, точно като за трактат, и циничен, уличен език (имаме ту &lt;em&gt;путка&lt;/em&gt; и &lt;em&gt;чукане&lt;/em&gt;, ту &lt;em&gt;противоположния пол&lt;/em&gt; и &lt;em&gt;коитус&lt;/em&gt;). Някой спомена и за иронията, но аз не я откривам, не и в традиционния смисъл. Струва ми се, че тя е само възможна бленда, която бихме могли да изберем за прочит, но че самият автор/разказвач е абсолютно сериозен и неироничен, дори и когато “осмива” съвремието ни и патетиката на живота изобщо.&lt;/p&gt;

&lt;p&gt;==&lt;/p&gt;

&lt;p&gt;Струва ми се че още много бих могла да напиша за книгата, но вече се получи достатъчно дълго. Дано критиките не са ви разколебали да я прочетете, особено ако следите кариерата на Васил Панайотов. Прочетете “Сянка”! Със сигурност той има да ни каже достатъчно неща, които съществуват ако не в нашия собствен, то в света на други около и до нас - и пред които не е добре да си затваряме очите.&lt;/p&gt;
</description>
        <pubDate>Fri, 31 Jul 2020 00:00:00 +0000</pubDate>
        <link>/bookreviews/2020/07/31/11-26-%D1%81%D1%8F%D0%BD%D0%BA%D0%B0-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B4%D0%BE%D1%81%D1%82%D0%BE%D0%B5%D0%B2%D1%81%D0%BA%D0%B8.html</link>
        <guid isPermaLink="true">/bookreviews/2020/07/31/11-26-%D1%81%D1%8F%D0%BD%D0%BA%D0%B0-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B4%D0%BE%D1%81%D1%82%D0%BE%D0%B5%D0%B2%D1%81%D0%BA%D0%B8.html</guid>
        
        <category>Сянка</category>
        
        <category>рецензия</category>
        
        <category>Васил Панайотов</category>
        
        <category>Достоевски</category>
        
        <category>Бесове</category>
        
        <category>Кирилов</category>
        
        <category>Сиела</category>
        
        
        <category>bookreviews</category>
        
      </item>
    
      <item>
        <title>Валентин Дишев: Същността ни се възпроизвежда чрез белезите, за които сме сторили място</title>
        <description>&lt;p&gt;&lt;strong&gt;&lt;em&gt;В поезията ти има нещо афористично, нещо от краткостта на въздишката, от остротата на парче огледало, “режещ къс от мрака”… Много от стиховете ти са свръхкъси и лаконични – краткостта ли е по-добрата форма за удържане на смисъла в поезията според теб?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Казвал съм го: пишеш миниатюра, когато това, което иска да се изрече, е толкова мощно и необозримо, че “голямо” стихотворение не може да го побере. Тя е и най-трудния жанр – не дава възможност за опаковка, за дрехи, които да подготвят погледа за оголения смисъл. Най-трудно е и защото в нея няма място за вмъкване на “бутоните на поетическото” – онези вкаменени форми на изказ, които автоматично включват читателя в режим “четене на поезия”.&lt;/p&gt;

&lt;p&gt;==&lt;/p&gt;

&lt;p&gt;Най-рисковото във всичко това е да не можеш ясно да различиш своето “малко откритие” от онова, което наистина има смисъл да бъде изречено. Затова не съветвам да се правят опити за писане на миниатюри, преди да си превърнал в част от себе си огромна част от световната култура. Или поне това, което е нейната “европейска” част. Можеш, разбира се, да избереш да пишеш “хайку”. И да сгрешиш хиляди пъти, мислейки, че си уловил неуловимото. Защото не си усвоил онзи специфичен начин на изричане на тоталността на битието, характерен за този жанр. Да си се “научил”, но да не успяваш да бъдеш глас на тази тоталност, защото не я живееш.&lt;/p&gt;

&lt;p&gt;==&lt;/p&gt;

&lt;p&gt;И не – не смятам миниатюрата за “по-добрата” форма. Просто винаги следвам изричаното, вслушвам се в него, послушен съм за това как то иска да бъде казано. И променям поетиката си, използвам една от всичките, които владея, за да бъда най-адекватният инструмент.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Гледаш ли на поезията и като на терапия – или наистина вярваш, че, цитирам, “няма утеха в думите”? Какво тогава ти причинява тяхното филигранно нанизване?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ако е поезия – не е терапия. Тя не е нито “споделяне”, нито целево “преформатиране” на “вътрешното”, мисля си. В нея и чрез нея не изричаш скрити дори за самия теб “съдържания”, а ги създаваш. Полагаш ги като битие (точно обратното на терапевтичното изричане, целящо да направиш видимо и подконтролно невидимото, скрито в теб). И точно в това е животопроменящото “даване” на поезията – усещането, че си станал част от разширението на битийното, че си отложил поне с малко господството на финалния акорд на ентропията. В този смисъл поезията не е и утеха, а поетът не е утешител. И те, и читателят, се превръщат в утешеното.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;Непрекъснато противопоставяш говоренето, изговарянето… на премълчаното, на измълчаването. Кое в крайна сметка остана по-важно за теб към този момент, в личен човешки план?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Измълчаването не е премълчаване. То е отлагане на изговарянето до мига, в който ако не изговориш нещо, то ще те убие, защото е натрупало енергия, която повече не можеш да задържаш в себе си. Не, това не е “трябва да си кажа”, то е обратното на “естествената спонтанност”. Измълчаването е хигиена на битийното. Поддържането му в добра форма и здраве. Ако проговориш, трябва да знаеш, че задаваш на битието нов хоризонт. И да поемеш отговорност за това. В този смисъл и измълчаването, и проговарянето, са твоят шанс да се чувстваш част от “едното”, да положиш границите си извън себе си и в този смисъл да си безграничен. Или поне неограничен.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;Пишеш за гласа на поета като глас, който трябва да “свързва останките след световните низости”. Да разбирам ли в това намек, че поетът трябва да има и социална позиция, да се самопоставя в напътстваща роля, в ролята на обществена съвест, да бъде “злободневен”, да се “изказва” по редица въпроси?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не твърдя, че поетът прави или трябва да прави само това. Твърдя, че поетът не може да е само глас на протест (и още по-малко – на възхвала). Че той може да е и онзи, който да удържа единството, да полага чрез словото си онази мяра, която събира счупения свят, лекува го. Не чрез утешение, а чрез обратно полагане в битовото на нов битиен хоризонт. Не милозливост, а щедрост. И не &lt;em&gt;от себе си&lt;/em&gt;, а чрез възстановяване единството на &lt;em&gt;нас&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;Поезията, в частност – като речеви акт, не може да не е социална. Защото е език. А в него всяко &lt;em&gt;аз&lt;/em&gt; е &lt;em&gt;ние&lt;/em&gt;. И е така от мига на възникването му, от онзи миг, в който езикът е заменил соченето с пръст. И е направил възможно удържането на общността, удържането на социалното, и от дистанция. Отначало дистанция в пространството, а сетне – като история на човешкото – и “във времето”.&lt;/p&gt;

&lt;p&gt;==&lt;/p&gt;

&lt;p&gt;И все пак в какво е спецификата на поезията и нейния &lt;em&gt;собствен&lt;/em&gt; принос? Сега ще говоря през моето разбиране за поезия. Защото има и друга поезия – онази, която се е утаила и превърнала в елемент както на собственото си възпроизводство (като овсекидневила се част от разделението на труда), така и на “света, какъвто е”. &lt;em&gt;Моята&lt;/em&gt; поезия, въплъщаваща всичко, което казах дотук, не е злободневна. Тя не сочи към проблемите – тя е решението им. Не е въплъщение на съвестта, а полагане на неин нов хоризонт. Защото не е обърната към възпроизводство на наличното, не е само сглобяване на счупеното, за да продължи то да функционира, а възможност за неговата промяна. Въвеждане в границите на мислимото на нови съдържания. Разширяване на обема на битийното. Изживяване отвъд “вече е”.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;А как не бива да пише един поет – или иначе казано, как не бива да се пише поезия? (И има ли изобщо неща, за които е по-добре един поет да не пише?)&lt;/em&gt;&lt;/strong&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;Зависи как приема “да бъдеш поет”. Аз не мога да предписвам каквото и да било, комуто и да било. Мога да кажа как не бих писал аз. Не бих писал, за да се наслаждавам на “можене”. Не бих писал заради нечие възклицание “Ето това е!”. Защото да предизвикаш съгласие, припознаване на казаното от някого като свое е безкрайно лесно – това е само занаят, познаване на кодове, натискане на бутони. С което неминуемо започваш да си апологет на вече наличното. Дори да крещиш, протестирайки – ти възпроизвеждаш наличното, като само зовеш за връщане към нещо, което вече е било. Защото говориш чрез език, обърнат към възпроизводството, а значи към минало, към повтарянето. Само повтаряното може да бъде на мига приласкано като споделимо и споделено. Често като такова живее и поетическото, и точно тази форма на живот бива често наричана “истинска поезия”.&lt;/p&gt;

&lt;p&gt;==&lt;/p&gt;

&lt;p&gt;Залогът на &lt;em&gt;моята&lt;/em&gt; поезия, на тази поезия, в която вярвам, е друг: не да впечатлява, а да е възможност. Възможност за разширяване на хоризонта. За растеж на кожата, носеща белезите на битието. Битието винаги е белег.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;“Нека да възпеем белега”, призоваваш действително. Кои са белезите, които си струват, тези, които задължително трябва да получим?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Белегът е история. Историята е това, което наричат “същност”. Същността ни като човешки същества се възпроизвежда чрез белезите, за които сме сторили място. Мисията ни – да създаваме възможност за нови белези. Да се разширяваме чрез нови битийни хоризонти. Защото белегът е и ограничение. Той е вплътняване на кожата на живота, отраничаващо нейната пластичност. Ръб. И мярата на свободата на нашето телодвижение зависи именно от способността да преминаваме отвъд границите на нейното “било̀ е”.&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;В нашия днешен свят отвътре или отвън страшното е повече? Казваш, че дори за плачещия ангел е отвътре – все още ли мислиш така? И ако “живеенето (е) – прочит”, като кой твой стих ти звучи животът ни?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;можеш да преброиш&lt;/em&gt;&lt;/p&gt;

&lt;p&gt;&lt;em&gt;гърбиците на едно мълчание&lt;/em&gt;&lt;/p&gt;

&lt;p&gt;&lt;em&gt;само ако го яздиш дълго в пустинята.&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;&lt;em&gt;Смирен или несъгласен?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Както е казал поетът: “Смирението ме държи изправен / несъгласието – жив”. Тук следва усмивка за автоцитата и молба за прошка – отново заради него, но няма как да го кажа по-добре.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Любимата” ти болка?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не обичам болката. Още по-малко – нейното лелеене. Но тя е и самопознание: опознаване на собствените граници. Но не за да се увериш в тяхната непоклатимост, а за да поискаш да ги разшириш.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;За кого свети мрака?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;За търпеливия. Не за търпящия, не за умеещия да стисне зъби, не и за “приемащия”, а за разбиращия, че мракът е само време, екстраполация на “било̀ е”. В този смисъл “светлината” е “може да бъде”. Това търпение е вяра, че светът може да бъде променен. И вече е не пасивност, а промяна.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Има истории за разказване, има истории за живеене” - кои предпочиташ за себе си, съвсем честно?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Самото живеене е разказ. Всеки от нас е разказ. Но той трябва да се разгърне, преди да бъде разказан. И – да се надживее. Впрочем “честен” далеч не е гаранция за “истинен”. “Честен” е самоописание. “Истинен” – поемане на отговорността да изричаш чрез живота си не собствената си мяра, а мярата на битието. И откритост към нейната промяна.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Археологията е за оцелелите”, казваш. Какво ще остане за откриване от нас, днешните, след хиляди години?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Зависи кой ще оцелее. Но независимо от това, ние трябва отново да опитваме да живеем така, че да има какво да бъде разказвано. И разказвачи да има.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В книгите ти не видях посочен редактор (поправи ме, ако греша)? Сам ли работиш докрай по нещата си? И ако е така - това не е ли признание, че и спрямо живота вярваш само на собствените си “редакции”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Като цяло във всичките ми книги има посочен само един редактор – Екатерина Йосифова за “Покрив (и други основания)”. Но отдавна не съм издавал книга, преди тя да ми е казала “Готова е. Чакам я”. Три от тях са изчаквали и това “Готова е” от Илко Димитров (разказвал съм историята как “Маргьорит (и други регистри)” тръгна от неговото “Не я издавай”, до “Веднага я вкарвай за печат!”. И всеки път става въпрос за два до три текста, премахването на които променя радикално възприятието на книгата. Защото всеки път става въпрос за книги. За цяло с фина структура, която има нужда само от премахване на някой излишен щрих, за да стане тя зрима. Двама от “младите” – Анна Лазарова и Георги Гаврилов – също от години имат тази функция: на онзи камертон, който напомня за чистия тон. Така че – не, не вярвам само на собствените си редакции. Просто никога не забравям да приложа спрямо себе си онова, което изисквам да правят и съм изисквал да правят десетките автори, които съм редактирал. И не си позволявам да моля друг да свърши това, което съм бил длъжен да свърша аз.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Около теб има много млади поети (колкото и да не обичам това определение), например тези от “Хралупата” - възприемаш ли себе си като техен ментор по някакъв начин? И в какъв смисъл?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Как ти възприемаш себе си едва ли има значение за другиго, освен за самия теб. Затова не си позволявам това самооблъщение. Пък и – както стана ясно от отговора на предишния въпрос, по скоро мисля тези хора и безкрайно талантливи автори като съмишленици. Разбрано не като хора, които мислят еднакво, а като способни да мислят заедно. Което не значи, че нямам какво да им кажа и не опитвам. Но не защото знам “как трябва да е”, а защото съм опитвал почти всички начини, по които “не става”. И мога да им разкажа за тях. Те пък със сигурност ще открият нови…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В този ред на мисли възможно ли е да откроим обща тенденция сред пишещите днес поезия млади хора, общ почерк, тематични или дори графични тежнения – и специфични предизвикателства, които стоят пред тях?&lt;/em&gt;&lt;/strong&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;Пред тях, както пред всички нас, има едно предизвикателство – да изговарят истинно своя свят. А това винаги значи да го изговарят като променим. И онези от тях, които успяват, си приличат, защото изговарят един свят, но и се различават, защото изговарят различни хоризонти на промяната. На чисто “техническо” ниво – има и прилики (всички работим с вече наличното, дори и като словоформи или начин на тяхното композиране), има и разлики – има прекрасни по своята уникалност гласове, разширяващи границите на езика, на “може” за поезията и света.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Сега седя и измислям света, който няма да доживея”, пишеш, и молиш да не те погребват… Прости ми простичкия, базов, личен въпрос, но… страх ли те е от смъртта, от тази смърт, която ще ти отнеме този измислен от теб свят, която ще те скрие?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ще отговоря с думи от началото на “Маргьорит (и други регистри)”:&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Смъртта е език. Знам го отдавна. Бях на около три години, когато го преживях за първи път. Най-напред вътрешният ти поглед се отдръпва, виждаш отдалеч как в устата ти езикът започва да набъбва, ужасът разпилява съзнанието ти на пръски няма слюнка, а езикът продължава да расте, обхваща всичко, поглъща погледа, настава мрак и аз вече съм нищо - огромен, всеобемащ език. Смъртта е неподвижен език.&lt;/em&gt;\
&lt;em&gt;Може би заради това започнах да пиша.”&lt;/em&gt;&lt;/p&gt;
</description>
        <pubDate>Mon, 27 Jul 2020 00:00:00 +0000</pubDate>
        <link>/interviews/2020/07/27/12-28-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B4%D0%B8%D1%88%D0%B5%D0%B2-%D1%81%D1%8A%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B8-%D1%81%D0%B5-%D0%B2%D1%8A%D0%B7%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%87%D1%80%D0%B5%D0%B7-%D0%B1%D0%B5%D0%BB%D0%B5%D0%B7%D0%B8%D1%82%D0%B5-%D0%B7%D0%B0-%D0%BA%D0%BE%D0%B8%D1%82%D0%BE-%D1%81%D0%BC%D0%B5-%D1%81%D1%82%D0%BE%D1%80%D0%B8%D0%BB%D0%B8-%D0%BC%D1%8F%D1%81%D1%82%D0%BE.html</link>
        <guid isPermaLink="true">/interviews/2020/07/27/12-28-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B4%D0%B8%D1%88%D0%B5%D0%B2-%D1%81%D1%8A%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B8-%D1%81%D0%B5-%D0%B2%D1%8A%D0%B7%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%87%D1%80%D0%B5%D0%B7-%D0%B1%D0%B5%D0%BB%D0%B5%D0%B7%D0%B8%D1%82%D0%B5-%D0%B7%D0%B0-%D0%BA%D0%BE%D0%B8%D1%82%D0%BE-%D1%81%D0%BC%D0%B5-%D1%81%D1%82%D0%BE%D1%80%D0%B8%D0%BB%D0%B8-%D0%BC%D1%8F%D1%81%D1%82%D0%BE.html</guid>
        
        <category>Валентин Дишев</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Рецензия: &quot;Предел на забравата&quot; - забравено или не, миналото никога не свършва</title>
        <description>&lt;blockquote&gt;
  &lt;p&gt;&lt;em&gt;“А ние можем да съдим за миналото само по онези свидетелства, които са запазени от самото него за самото него. За миналото може да ни разкаже само миналото.”&lt;/em&gt;&lt;/p&gt;

  &lt;p&gt;==&lt;/p&gt;

  &lt;p&gt;“&lt;em&gt;И аз бях там, наказан със способността да помня - срещу грамадата на шумолящия, щракащ, скърцащ живот, разпрострял клони към небето и корени в земята…”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Дълго и мъчително четох този роман, въпреки справедливата препоръка на Георги Грънчаров (написал вече превъзходна и достатъчна рецензия за романа, която бих преповторила до последната дума в своята - &lt;a href=&quot;https://bibliotekata.wordpress.com/2020/06/23/predel-na-zabravata/&quot;&gt;вижте я тук&lt;/a&gt;) буквално да се отдам за два дни на “Предел на забравата” (Кръг, 2020), да го погълна, да абсорбирам поетично словесната му, идейна и философска мощ. И четенето, и писането за книгата обаче се случваха на тежки стъпки, зад всяка от които паметта ми за самия текст сякаш се напукваше и рухваше - точно както това се случва с паметта за миналото в романа на Сергей Лебедев.&lt;/p&gt;

&lt;p&gt;==&lt;/p&gt;

&lt;p&gt;През цялото време, докато четях, правех и неизбежен паралел с мащабния труд “Памет за Паметта” на Мария Степанова (Жанет 45, 2019), която също, макар и от друг ракурс и по друг повод, разглежда проблема за паметта, и си мислех, че ако Лебедев е добър поне колкото нея в дебютната си книга, то &lt;strong&gt;в следващите си е длъжен да бъде още по-добър&lt;/strong&gt;. За жалост, поне засега няма как да направим това сравнение, защото доколкото ми е известно, “Предел на забравата” е единственият издаден на български роман на Лебедев, дело на издателство “Кръг” в монументалния, наистина сизифов превод на Денис Коробко.&lt;/p&gt;

&lt;p&gt;==&lt;/p&gt;

&lt;p&gt;Неизбежно си мислех също, че този роман е зловещо елегантен шамар за Путинова Русия, в която от край време текат процеси по пренаписване, изтриване или създаване на историческа памет. При това шамар от 21 век, от сегашното поколение на средна възраст, а не от времето на Шаламов и Солженицин…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Забравено или не, миналото никога не свършва&lt;/strong&gt; - в различни версии на траенето и превъплътяването, то се прелива в кръвта - така както разказвачът, зад който прозира самият Лебедев, след инцидент като дете получава спасителна доза прелята кръв от Втория дядо, неговия мистериозен съсед, който почива след тази саможертва. Този символичен акт се случва не кога да е, а в исторически пределната 1991 година, когато под прозорците на болницата минават танковете и две политически системи, два (уж) различни свята в руската история преливат един в друг, подават си щафетата - вместо, както всички сме си мислели, революционно да са се отменили. И даряването на кръв, и настояването на Втория дядо разказвачът да бъде роден (докато родителите му още са се колебаели след зачеването дали да го запазят) е желанието на миналото да се самосъхрани, да се продължи, да си отгледа бъдеще.&lt;/p&gt;

&lt;p&gt;==&lt;/p&gt;

&lt;p&gt;Трябва да направим ясно разграничение, чийто смисъл избива като лишей в тундрата на романа: &lt;strong&gt;оцеляването на миналото се случва независимо от оцеляването на паметта&lt;/strong&gt; - първото не винаги зависи от второто. Паметта носим в ума си, но миналото пренасяме в системата си, ние &lt;em&gt;сме&lt;/em&gt; него, търпим генетичните му последствия, прокарваме пръст по вродените му белези, наблюдаваме израстъците му в живота и средата си. Както пише Лебедев: “растях като калем, присаден на старо дърво”.&lt;/p&gt;

&lt;p&gt;==&lt;/p&gt;

&lt;p&gt;И ето. Разказвачът тръгва по следите на тъмното и скрито минало на Втория дядо - комендант в един от трудовите лагери из далечния север, сформиран около кариера за радиоактивна руда. Тази одисея е преживявана от него като завръщане - чрез словото! - именно към едно минало, което в крайна сметка не можем да обезкървим, дори и то да не бива признато, вникнато, видяно, помнено. &lt;strong&gt;Какво остава, когато не остава нищо - този отговор дири романът&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;И тук Лебедев би могъл да напише остросюжетен, почти детективски роман. Или драматично-покъртителна история, която да разкрива отблизо ежедневието в лагерите, проследявайки съдбата на конкретни жертви, видени като личности. Или да създаде руска реплика на някои от многото нароили се напоследък романи с таг “Аушвиц”. Но (поколението на) &lt;strong&gt;писателят избира друг, необичаен, коварно интелигентен подход&lt;/strong&gt;. Също както изровените в стените на трудовата кариера кръгове я обикалят, засмуквани към едно бездънно дъно в непрестанното копаене, така и Лебедев подхожда към миналите събития.&lt;/p&gt;

&lt;p&gt;==&lt;/p&gt;

&lt;p&gt;Първо, макар и само формално, той върви &lt;strong&gt;по следите не на жертвите, а на палачите&lt;/strong&gt;, когато се отправя на пътешествие на север, в тундрата и тайгата. Второ, той не нарушава настанилата се историческа анонимност, не отмахва полегналия върху жертвите саван, не назовава герои с имената им, не “разиграва”, а свежда до минимум конкретиката и сюжетността. В тази почти безсюжетна проза събитията съществуват само отвъд предела на разказа, като далечен тътен от бедствие, ужасът от чиито размери можем да усетим само косвено тук и сега: череп, по който си стъпил случайно в тундрата, оглозгани човешки кости, заледили за вечността нечовешко усилие.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Неговото напредване назад във времето се случва о̀пипом&lt;/strong&gt;, през сънища, през случайни находки, предмети и декори, през останки, през стари гробища, през онова, което остава едва видимо въпреки огромното усилие на забравата, отменянето, заличаването. Такъв жалон са например фигурките, които разказвачът открива след смъртта на Втория дядо в заключено чекмедже - издялани от ръката на затворник фигурки, пресъздаващи лагерния живот, злокобни - като свързаната с тях история.&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Фигурките бяха анонимни, лишени от конкретни черти - но зад всяка от тях неявно прозираше и лишен от белези, безпощадно обезличен, изтъркан до гладкост от времето човек.”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Лебедев няма нужда да &lt;em&gt;разказва&lt;/em&gt;, вместо да &lt;em&gt;показва&lt;/em&gt;, каквото уж е изискването за добра литература - не и предвид интензивната и внушителна атмосферата, която изгражда чрез визуалната сила на езика си; предвид неговите съзерцателно-умозрителните картини, почти по образите от ада на Йеронимус Бош, само че далеч по-самотни; предвид &lt;strong&gt;потреса, подобен на онзи, който бях изпитвала някога пред сцените от “Иди и виж” на Елем Климов&lt;/strong&gt;; предвид изпипаните му до съвършенство природни пейзажи, като в кадър на Тарковски. Умението му да открива дълбините на ужаса в най-баналното, ежедневното, обичайното, което описва, е потресаващо.&lt;/p&gt;

&lt;p&gt;==&lt;/p&gt;

&lt;p&gt;Едно е ясно - една статия не би могла дори да зачене този роман. Неговата чудовищно избуяла образност, заложените като мини библейски и митологични символи и архетипи, разгърнатите метафори, психологическите и философски рудници, заслужават поне дипломна работа, която да изследва в дълбочина всички връзки. &lt;strong&gt;Всяко действие, всяка фраза, всяка черта от външността на един герой или пейзаж е подложена на проникновен, понякога до изтощение на читателя подробен прочит&lt;/strong&gt;, и става повод за нови и нови страници с разсъждения, аналогии, паралелни спомени… Да вземем например изискването на Втория дядо да се плевят ягодките в градината, понеже “плевелчетата душат” (точно с умалителните думи) - та това разкрива наведнъж цялата политическа идеология в основата на лагерничеството и… инстинктивно поставя детето завинаги на страната на плевелите, не на ягодките. Или начина, по който Втория дядо връзва кукичката за риба на кордата, така подобна на знак за въпрос, на разпит, на нещо, което до смърт се заклещва в стомаха ти - метафора, която е достатъчна да си представим цялата му биография на комендант.&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Повръщаш, но нечистотата не отминава…”&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Ужасът на миналото е тук, моралният кошмар, който е бил норма, е оставил своя &lt;strong&gt;отпечатък в днешния кошмарен морален и физически разпад&lt;/strong&gt; на градчетата, създадени около бившите лагери, в безумната им “архитектура”, в калта, в пиянството, в болестите, в бита, в разложението на нравите (описанията ми напомниха за изключителната документална книга на Яцек Хуго-Бадер “Алкохолен делир” - репортажи от далечния север на Русия, &lt;a href=&quot;https://literaturnirazgovori.com/interviews/2020/02/04/10-58-%D0%B0%D0%BB%D0%BA%D0%BE%D1%85%D0%BE%D0%BB%D0%B5%D0%BD-%D0%B4%D0%B5%D0%BB%D0%B8%D1%80-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B8%D1%8F-%D1%80%D0%B0%D0%B7%D0%BF%D0%B0%D0%B4-%D0%B2-%D0%B1%D0%B8%D0%B2%D1%88%D0%B8%D1%8F-%D1%81%D1%81%D1%81%D1%80-%D0%BE%D1%82-xxi-%D0%B2%D0%B5%D0%BA.html&quot;&gt;за които съм писала тук&lt;/a&gt;).&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“Видях създадена от лагера среда на зрителна катастрофа, уредена така, че в нея да не се разпознава злото”, пише Лебедев. “; “Станало е възможно да се живее там, където всичко - от облика на жилищата до речта - разчовечава, а не очовечава”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Много от героите, които разказвачът среща, са физически болни, изкривени, деформирани, плътски обезобразени. Или слепи - като Втория дядо. Дори само за слепотата, за смисъла на този телесен недъг-символ, би могло да се напише отделна студия. Очертанията на местата и селищата, където Лебедев ни води, следват &lt;strong&gt;линии като от “Викът” на Мунк, усещат се като вопъл на формата&lt;/strong&gt;, изпаднала в ужас от самата себе си, действат като киселина - също както невъзпряната от нищо светлина в тайгата, ослепила Втория дядо.&lt;/p&gt;

&lt;p&gt;==&lt;/p&gt;

&lt;p&gt;Вторият дядо остава нравствено недостъпен, той не съжалява за нищо, изпитва единствено малодушен страх и всичките му действия в дълбока старост са насочени към самосъхранението - &lt;strong&gt;това е може би най-страшното откритие в този роман&lt;/strong&gt;. &lt;strong&gt;Че равносметка, съжаление, покаяние всъщност не са се състояли&lt;/strong&gt;. Дори детето е усетило ясно - край Втория дядо е невъзможно да възникне любов, единственото възможно отношение (трябва да) е продукт на ума. По-горе писах за саможертвата да дариш кръвта си, без да сложа &lt;em&gt;уж&lt;/em&gt;. Това е всъщност ревниво самоопазване, пресметната &lt;em&gt;инвестиция&lt;/em&gt; в кръвта на присвоения внук, и тя не контрастира, а допълва силата на властта, която някога е притежавал този човек и която разказвачът като малък е усещал с детската си проницателност. Власт, за което “важен е капанът, не плячката, важно е да натегнеш пружината, да повдигнеш назъбената дъга, и жертвата ще дойде - само защото капанът съществува”. Отношенията между дядото и детето са на мълчание, полугласност, недомлъвки, спотаеност, паузи, продължителни напрежения, премълчавания, загадки - и като такива отразяват отношенията на цяла една страна с нейното срамно минало.&lt;/p&gt;

&lt;p&gt;==&lt;/p&gt;

&lt;p&gt;По един лепкав, невъзможен да бъде отмит начин, “Предел на забравата” е все пак и роман за различните начини, по които може да те достигне възмездието. Възмездие за това, че човекът и човешката мъка и страх са били използвани като материал за “великото” строителство. За това, че сме погубили децата си в изпълнение на по-голяма от любовта воля. И така нататък. И същевременно романът поставя въпроса за това дали животът ще превъзмогне всичко и всичко ще изглади. Лечебен цяр и междувременно враг на паметта ли е животът?&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;&lt;em&gt;“И изведнъж усетих победната, безстрастната сила, бликането на живота, който ще затвори всяка рана, ще погълне всяко събитие”.&lt;/em&gt;&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Под лишеи, трупи, прах, кал и вода, този текст се издига като “паметник, като стена на плача, ако мъртвите и оплакващите няма къде другаде да се срещнат, освен до стената на думите - стената, съединяваща мъртвите и живите”. Защото завръщането към “наследството на кръвта, наследството на спомените, наследството на чуждите животи” за Лебедев е възможно преди всичко чрез словото. Не пропускайте думите на този забележителен роман!&lt;/p&gt;
</description>
        <pubDate>Wed, 22 Jul 2020 00:00:00 +0000</pubDate>
        <link>/bookreviews/2020/07/22/11-58-%D0%BF%D1%80%D0%B5%D0%B4%D0%B5%D0%BB-%D0%BD%D0%B0-%D0%B7%D0%B0%D0%B1%D1%80%D0%B0%D0%B2%D0%B0%D1%82%D0%B0.html</link>
        <guid isPermaLink="true">/bookreviews/2020/07/22/11-58-%D0%BF%D1%80%D0%B5%D0%B4%D0%B5%D0%BB-%D0%BD%D0%B0-%D0%B7%D0%B0%D0%B1%D1%80%D0%B0%D0%B2%D0%B0%D1%82%D0%B0.html</guid>
        
        <category>Сергей Лебедев</category>
        
        <category>Предел на забравата</category>
        
        <category>Кръг</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Алеко Желязков: Tежките елементи са три - науката, любовта и хуморът</title>
        <description>&lt;p&gt;&lt;strong&gt;&lt;em&gt;Нетипично е за мен, поне в сегашно време, да чета и да пиша за научна фантастика. Нетипично е и че романа ти “Тежки елементи” (Жанет 45, 2020) публикува издателство, в чийто профил поне досега този жанр като че ли не фигурираше. Поздравления за този страхотен пробив! Разкажи ни как се случи и как работи с издателството по текста.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ама това научна фантастика ли е? :)&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А не е ли?! Хайде, ще се разберем по-късно. :) Кажи сега за процеса по издаването.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не мога да опиша колко бях сащисан (и мега радостен, но това е ясно), когато миналия октомври получих имейл от Божана Апостолова, че би било чест за всяко издателство да публикува „Тежки елементи“. Най-малко от тях го очаквах, именно защото не виждах как книгата би се поместила в техния профил. Когато пращах ръкописа на издателства, намерих само 3-4, които приветстваха разглеждане на ръкописи от никому неизвестни автори. „Жанет 45“ бе едно от тях и след кратко колебание си рекох „какво пък толкова, най-много да ти се смеят“ и пратих имейла. Да живее интернет, защото ако трябваше да пращам хартиено копие по пощата, със сигурност големият риск да се озове в кошчето щеше да ме спре и събитията щяха да се развият в друга паралелна реалност.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;a href=&quot;https://literaturnirazgovori.com/bookreviews/2020/07/02/10-47-%D1%82%D0%B5%D0%B6%D0%BA%D0%B8-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BD%D0%B0-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B4%D1%8A%D0%B3%D0%BB%D0%B0%D1%81-%D0%B0%D0%B4%D0%B0%D0%BC%D1%81.html&quot;&gt;﻿Прочетете рецензията за “Тежки елементи” на Алеко Желязков тук﻿&lt;/a&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Всъщност открил ме е Красимир Лозанов, който със сладкодумието си убедил Божана и Манол Пейков да се захванат с „Т. Е.“ Реактор и коректор беше Здравко Дечев – работихме бързо и лесно, само с няколко прехвърляния на топката. Не се наложи да се прави структурна редакция, тъй като с Краси си „стиснахме ръцете“, че ръкописът си стои солидно в структурен план. Корицата измисли и сътвори Христо Гочев (моят скромен принос е опулената котка) и като гледам реакцията на хората, май добре му се получи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Добре, ще си призная, че не познавам сцената на българската фантасична проза, затова ще те попитам като пълен лаик - има ли такава, с която да се конкурираш? Особена общност ли е, има ли своите издателства, авторски имена, фенове?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;И аз ще отговоря като пълен лаик: не знам, сигурно има. Научната фантастика ме влечеше като дете, но уви, трудно се намираше. Докосвал съм се до българската сцена по ония времена чрез имената на Любен Дилов, Петър Бобев, Павел Вежинов и илюстрациите на Текла Алексиева по кориците на библиотека „Галактика“.  После, когато вече книжният пазар „избухна“, спрях да чета фантастика. С малки изключения като „Пътеводител на галактическия стопаджия“. Ама това научна фантастика ли е? :)&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Не точно, прав си, още повече, че Адамс буквално си измисля частта с “науката”, където я има, но при теб…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тогава логично вероятно възниква въпроса защо пиша в подобен жанр, след като не го чета? Може би неосъществената мечта от детството по Фройдистки изплува от подсъзнанието ми. Така или иначе, няма нищо по-нормално от това входът да се различава от изхода и ще спра дотук, за да не влизам във вулгарни вицове по тази тема.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Я да се върнем на Адамс. Нямаше как да не направя паралел между “Тежки елементи” и класиката му (вече). Дори и аз откривах толкова хитри сюжетни и стилови намигвания, които сочеха към него. И все пак спомени и други конкретни писателски гласове, които можем да дочуем зад писането ти, с които си израснал?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Преди две години реших да напиша роман. Представих бъдещия проект пред себе си и пред приятелката си, която много ми помогна за книгата с най-ранните отзиви и предложения (много мерси и цун) като „нещо като Пътеводителя, но не баш“. Тъй че паралелът е съвсем основателен. Освен Дъглас Адамс, като „инфлуенсъри“ в развитието ми на фантаст няма как да не споменем Артър Кларк, Тери Пратчет, Братя Стругацки, а защо не и Вонегът, Мураками, Кафка – те фантасти ли са или се обърках? :)&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Са, са… Но като си говорехме за уточнението “&lt;/em&gt;научна&lt;em&gt;”, трябва да признаеш, че в романа ти има много, много съвременна наука. Доколко незапознатият читател може да се довери на достоверността й, и използването й плод на твои собствени интереси към астрономията и физиката ли е?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Определено ме влече науката, и то в нейните най-теоретични и фундаментални нива. Което неизбежно води до теоретична физика и космология. Една навързана поредица от любимия въпрос на децата „Защо?“ в крайна сметка ще опре до Принципа на неопределеността и ще бъде погълната от него. А там вътре, в безумно малките разстояния на Планк, както и в черните дупки, мога да вкарам каквото си реша: идиотските си фантасмагории, философски парадоски, розови слонове… И всичко това е обвито в една елегантна достоверност, която ни дава науката и която е валидна за всички, понеже научният метод така се е вкопал сам в себе си, че е неразрушим.&lt;/p&gt;

&lt;p&gt;==&lt;/p&gt;

&lt;p&gt;Освен че ми е любопитно защо нещата са такива, каквито са, за мен науката е инструмент, с който водя читателя, и когато се сблъскам с ограниченията на скромния си ум, които не ме допускат до по-сложни математически модели, си измивам ръцете с другия инструмент – хумора. Хайде да добавим и още един стълб, който движи света и заради който изобщо ще си направим труда да четем която и да е книга – любовта, и получаваме три самодостатъчни „тежки елемента“, на които се гради целият роман. Така книгата е флуидно последователна и завършена, писателят – публикуван, читателят – доволен, а Антония Апостолова, която вече няма време да чете фантастика, без бой пише за нея. :)&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В “Тежки елементи” обаче си и много злободневен, правиш множество препратки към съвременни политически и социални явления, някои от сравненията ти звучат като синтезирана диагноза на обществото ни. Изглежда руските олигарси могат да си получат своето само във фантастиката… Имаш ли активна гражданска позиция, активен ли си политически? И - извинявай, трябва да те попитам - възприемаш ли се като част от поколението на “умните и красивите”?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не съм активен политически, но имам позиция, която се гради на основните ми ценности: свобода на личността и права на човека. Това ме прави ултралиберален, а убеждението ми, че пазарната икономика е гениален естествен регулатор (подобен на научния метод – виж горе), но в същото време има нужда като общество да се погрижим за идеи и субекти, които не могат да оцелеят на пазарен принцип, ме прави умерено десен.&lt;/p&gt;

&lt;p&gt;==&lt;/p&gt;

&lt;p&gt;А позицията ми относно това, което се случва в момента (без да влизам в дълги разсъждения за корупция, зависимости и т.н. - хората са ги изложили по-добре, отколкото аз бих могъл) е, че щом 20 000 (and counting) души са излезли на площада и настояват да се махнеш, чисто и просто трябва да се махнеш. Ако аргументът ти е, че си спечелил честни избори, ок, отиди пак на избори, пък да видим – никой няма да те забрани, нито да те обеси на уличния стълб. Ако пък твърдиш, че заради шепа хора, хвърлили оставки, държавата ще се счупи, значи си за 4-ти километър. Не дай си Боже наистина държавата да зависи от десетина души, тогава трябва да бъде счупена незабавно!&lt;/p&gt;

&lt;p&gt;==&lt;/p&gt;

&lt;p&gt;Относно „умно-красивите“, този етикет, съгласна си, бе лепнат от някой многознаещ пиар с цел да дискредитира протестиращите през 2013 година, като ги изкара презадоволени софийски дришльовци, които в скуката си са излезли да се позабавляват и да пийнат по няколко бири. Това вече се изтърка. То самата концепция да иронизираш хората, представляващи гръбнака на икономиката, още в своя генезис е предразположена на разпад като тежък елемент. Щом материално задоволената млада софийска средна класа излиза на улиците да крещи „оставка“, с риск да се зарази с Ковид-19 или да бъде пребита, какво остава за „некрасивите и неумните“ от дълбините на страната, които, освен че страдат от общия за всички ни проблем с върховенството на закона, тънат в мизерия и нищета?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Заиграваш се много симпатично и със съвременното национал-патриотарство, и за мен романът ти е антидот на много други сантиментално-прочувствено-етнографски опити да се пише с поглед назад към българската история, към “българщината”. Какво мислиш за това - иронията ли е възможният отговор?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Убеждението ми е, че от Великите географски открития (когато човечеството е започнало да се глобализира) насам светът е в икономически, социален и духовен подем. Има и дърпания назад, разбира се – войни, тоталитарни режими, пандемии и пр., но като теглим чертата, благодарение на глобализацията всички живеем по-добре. На този фон дребните кахъри на т. нар. патриоти ми стоят като от 19-и век. Японците, които тропат Пайдушко хоро, не отричат, че е българско; от ЮНЕСКО не са тръгнали да крадат стенописите в Боянската църква. Смеем се на националистическата грандомания на Северна Македония, а не можем да се справим със собствените си комплекси. Въпросните комплекси са разбираеми де, някои хора, недоволни от неспособността си да се впишат в съвременния свят, се вкопчват в „трите морета“ като удавник за сламка, понеже нямат друг остров на духовността. И определени политици и общественици „яхват“ тази тенденция. И да, личното ми отношение към тях се проектира в ирония.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Героят ти първоначално е доста безразличен към света, наивен, леко нелеп, учен-недоучен, грубоват, поразпасан и поотпуснат - защо го избра такъв и такъв ли т се струва масовият българин?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Съвсем случайно се получи така, нека не търсим паралели с Бай Ганьо или персонификация на масовия българин. Просто така тръгна книгата и аз, като строг, но справедлив баща на героите си, дадох на Наско известна свобода да се развива както намери за добре.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Вярваш ли в паралелните реалности и каква би си избрал, ако можеше да минеш през черна дупка? Вероятно не хипарското общество, с отвращение избрало мира, като в книгата… :)&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Паралелните реалности са от класа хипотези, които не могат да бъдат опровергани. Като солипсизма. Това не означава задължително, че съществуват. Но ако съществуваха безброй паралелни вселени, със сигурност в някоя от тях нямаше да е възможно да съществуват паралелни вселени, което щеше да доведе до колапс на цялата паралелност. Ето до тук стига човек, когато се опита да разсъждава над въпроса, и когато въпросният човек пише книга, се получава една много удобна платформа, на която спокойно можеш да наредиш динозаври, радиовълни-личности, небиологични цивилизации и въпросните отвратени от мира хипита.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Какво би разкрил за теб&lt;/em&gt; фейкнюзтолетът &lt;em&gt;от романа - пистолетът, който създава фалшиви новини и унищожава репутации, ако бяха го използвали срещу теб? :)&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нещо „фейк“, предполагам. Например че държа затворена в мазето 17-годишната си дъщеря, откакто е родена, заедно със сина си от нея. Или друга фалшива новина. Интересното тук е, че истината е една, а неистините – всичко останало, тоест имаме на разположение по безброй лъжи, увити около всяка една истина. Затова фейкнюзтолетът е толкова успешно изобретение. Затова, започнеш ли една лъжа, не можеш да спреш да се оплиташ в нови и нови лъжи, и затова, в контекста на по-горен въпрос: О-став-ка!&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Доколкото разбирам, си почитател на екстремните спортове. Това ли е най-близкото усещане до това да летиш в Космоса като радиовълна, надмогнал физическото тяло?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Радиовълните не могат да усещат, защото за тях времето е спряло. Те изпитват акумулираните по време на летежа си усещания после, в компютъра, подобно на преживни животни. Екстремните спортове, практикувани от мен по неекстремен начин, всъщност дават най-добра представа какво, аджеба, е физическото тяло, къде са границите, в които можеш да си позволиш да го натовариш днес и как утре да отместиш малко по-навън тези граници.&lt;/p&gt;

&lt;p&gt;==&lt;/p&gt;

&lt;p&gt;Почитател съм на умерения риск и рискувам умерено не само в спортовете, а и в начина си на живот. Например рискувам да правя филми на свободна практика, без да знам кога ще дойде следващият проект; рискувам да развивам стартъпи с пълното съзнание, че шансът да скалират е по-малък от 5%; рискувам да пиша книги без гаранция, че Божана някога ще ме потърси…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;“Какво е действителността?” ли е твоята версия на въпроса за живота, вселената и всичко останало?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Не. След като знаем точният отговор, който се съдържа в броя глави на „Тежки елементи“ (ето ти едно умишлено намигване към „Пътеводителя…“), въпросът за живота, вселената и всичко останало е следният: „Колко зъба ще имам в устата, ако захапя изкуственото десетозъбо чене на баба ми?“&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Хах! Приема се! Кажи ми, имаш ли възможност да следиш съвременната българска проза изобщо и кое от нея би откроил?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Срам ме е да си призная колко съм невеж в това отношение. Едва напоследък започнах да обръщам повече внимание на българските книги и без да ги класирам и коментирам, мога да изредя няколко заглавия, които съм прочел с удоволствие: „Възвишение“, „Хавра“, „Хроники на неведомото“, „Времеубежище“, „Баница с локум“, „Потъване в мъртво море“ (не се подмазвам, наистина ми хареса).&lt;/p&gt;
</description>
        <pubDate>Fri, 17 Jul 2020 00:00:00 +0000</pubDate>
        <link>/interviews/2020/07/17/09-36-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-t%D0%B5%D0%B6%D0%BA%D0%B8%D1%82%D0%B5-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D1%81%D0%B0-%D1%82%D1%80%D0%B8-%D0%BD%D0%B0%D1%83%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%85%D1%83%D0%BC%D0%BE%D1%80%D1%8A%D1%82.html</link>
        <guid isPermaLink="true">/interviews/2020/07/17/09-36-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-t%D0%B5%D0%B6%D0%BA%D0%B8%D1%82%D0%B5-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D1%81%D0%B0-%D1%82%D1%80%D0%B8-%D0%BD%D0%B0%D1%83%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%85%D1%83%D0%BC%D0%BE%D1%80%D1%8A%D1%82.html</guid>
        
        <category>Алеко Желязков</category>
        
        <category>Жанет 45</category>
        
        <category>Тежки елементи</category>
        
        <category>роман</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Камелия Кучер за &quot;Хотелът на спомените&quot; - гола и откровена хроника на един житейски път</title>
        <description>&lt;p&gt;&lt;em&gt;Този анализ се появи първо в сайта на “Маргиналия”. Публикувам го със съгласието на двамата писатели.&lt;/em&gt;&lt;/p&gt;

&lt;p&gt;==&lt;/p&gt;

&lt;blockquote&gt;
  &lt;p&gt;”Аз не знам дали моята нация ще загине и не знам кой от моите герои е прав. Аз измислям истории, противопоставям ги една на друга и по този начин задавам въпроси. Глупостта на хората е в това, че те имат отговор за всичко. Мъдростта на романа се получава от това, че той задава въпроси за всичко.” &lt;strong&gt;Милан Кундера&lt;/strong&gt;*&lt;/p&gt;
&lt;/blockquote&gt;

&lt;p&gt;==&lt;/p&gt;

&lt;p&gt;Струва ми се, че житейският път се измерва не с количеството намерени отговори, а с адекватността на зададените въпроси. Литературата поставя огледала, а &lt;strong&gt;всяко отражение поражда въпроси&lt;/strong&gt;. Колкото повече са отраженията, толкова по-дълбока е спиралата – и толкова по-дълго ще се спускаме по нея след края на прочита.&lt;/p&gt;

&lt;p&gt;==&lt;/p&gt;

&lt;p&gt;Трудно мога да вместя определение за романа на Златко Ангелов в едно начално изречение. Не бих могла го обобщя с няколко думи. И ми се струва, че това е смисълът му. Да не бъде определян или обобщаван, а четен - дори бих казала слушан, защото той се чете, както се слуша разказ. Като събрани &lt;strong&gt;късчета от паметта на един изживял човек, на един живял човек&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Как е живял - праведно, грешно, човешки - това остава да реши читателят. Тази възможност, дори необходимост, читателят да вземе решение, да отсъди, е огледалото, което авторът вдига в “Хотелът на спомените”. Защото в някаква степен – дори ще си позволя да определя степента като голяма – това е роман за морала. Но той не се чува в гласа на автора, не ни е натрапен като поука. В ”Хотелът на спомените” &lt;strong&gt;срещата е с нас самите, със собствения ни морал&lt;/strong&gt;: онзи, с който ще определим впечатленията си от разказаната история. И ще отсъдим за живота на Павел Стоименов – разказвачът с много лица, защото, въпреки че четем историята в романа през няколко очи, то “разказвачът” е винаги Павел - историята винаги започва и завършва с него. Той е като вековно дърво, чиито клони, колкото и да се простират нагоре, не могат да се откъснат от корените си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;&lt;a href=&quot;https://literaturnirazgovori.com/bookreviews/2020/01/14/11-31-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%85%D0%BE%D1%82%D0%B5%D0%BB%D1%8A%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D1%80%D0%B0%D1%81%D0%BE%D0%B2-%D1%80%D0%BE%D0%BC%D0%B0%D0%BD-%D0%B7%D0%B0-%D0%BB%D0%B8%D0%B1%D0%B8%D0%B4%D0%BE%D1%82%D0%BE-%D0%BA%D0%BE%D0%B5%D1%82%D0%BE-%D1%81%D1%8A%D0%B7%D0%B8%D0%B4%D0%B0%D0%B2%D0%B0-%D0%B8-%D1%80%D1%83%D1%88%D0%B8.html&quot;&gt;Прочетете и рецензията на “Литературни разговори” за романа тук&lt;/a&gt;&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Решението на автора да разкаже сложната плетеница, каквато е всеки един човек, в случая Павел Стоименов, и през погледа на децата му, е осъзнато решение. Използвам тази дума, тъй като ми се струва, че такова решение може да бъде взето от човек, ясно разбиращ противоречието на собственото му възприятие за себе си и това на децата му. Този сблъсък е дълбоко засегнат в романа и същевременно помага за разплитането на човешкото същество. За &lt;strong&gt;оголването му – чрез очите на неговите деца&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Този роман е и за корените – но не задължително през призмата на националността, а по-скоро през човешката, семейната, дори съдбовната. Корените на нашето създаване. Срещата на двама човека, породила любов, отдаденост, обич, страст, а понякога слабост, желание за мъст, наказание, изкупление, бягство, илюзорна забрава, не изчерпва обяснението за нашата поява на този свят. Погледнато отвъд мига на нашето зачеване, ние се раждаме от пътя на двамата ни родители до него. И този път е противоречив – той противоречи на детската ни представа за родителя. В детските очи родителят попада в различна рамка, където не му е дадено правото да бъде човек с всичко присъщо му. Той по-скоро трябва да бъде извор, от който детето черпи всичко необходимо, за да ”проходи” в действителността. Но възрастният човек понякога също гледа с очите на дете – винаги, когато гледа към своя родител. И като че ли се получава така, че ние на два пъти се запознаваме с родителите си – веднъж като деца и веднъж като възрастни. Често втората среща е по-трудна.&lt;/p&gt;

&lt;p&gt;==&lt;/p&gt;

&lt;p&gt;В “Хотелът на спомените” &lt;strong&gt;пропастта между двете неизменни срещи на дете и родител&lt;/strong&gt; е по-дълбока поради физическо разстояние, раздялата е и физическа. Но дали тя е сърцевината на душевната дистанция, която не всички герои в романа успяват да превъзмогнат, и всъщност доколко физическата дистанция е първопричина на душевната – и неизбежна ли е тази зависимост?&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;&lt;a href=&quot;https://literaturnirazgovori.com/interviews/2020/01/28/11-17-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%B8-%D1%81%D0%B5%D0%BA%D1%81%D0%B8%D0%B7%D0%BC%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B8-%D0%B1%D0%B0%D1%89%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%B8-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0.html&quot;&gt;Прочетете интервюто със Златко Ангелов за романа му тук&lt;/a&gt;&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Историята в романа тръгва от България – от комунизма. Но всъщност нишките, плетящи човешките съдби, показват пътя на човешката съдба от малко преди началото на комунизма през границата, която тази човешка съдба пресича, за да потъне. В неизвестност, в загуба на себе си, в намиране на нещо, заради което да продължи, или по-скоро в търсенето му. И ни повежда през океани, при човешките съдби, продължение на началото, но оттатък друга граница – на един свободен свят, където обаче същите онези клони на вековното дърво не са свободни. Не изцяло. Не винаги. Така както &lt;strong&gt;никой от нас не е свободен от миналото си, нашето собствено или това на дедите ни&lt;/strong&gt;, &lt;strong&gt;никой не е свободен от корените си&lt;/strong&gt;. И в тези опити да разберат миналото си (или началото си), за да успеят да го приемат и да продължат – се крие “освобождението”. Не само за героите в романа, но за всички нас по принцип. Човек е свободен не когато изтрие паметта си, а когато я приеме.&lt;/p&gt;

&lt;p&gt;==&lt;/p&gt;

&lt;p&gt;Струва ми се, че в известен смисъл Павел Стоименов успява да постигне това, макар често да остава неразбран от наследниците си – няма как да бъде разбран докрай, дълбокото разбиране идва с преживяването. И Павел Стоименов, мисля, е наясно. Тук се крие най-голямото достойнство на неговия образ, който иначе е противоречив. Така както авторът е искал да бъде. Отразявайки действителността. Тази тема се засяга на няколко места в романа – за проявите на достойнство и на слабохарактерност. От един и същ човек. В различни етапи, обстоятелства, ситуации по житейския му път. Какво го прави това? Добър? Лош? Извечното противостоене, фундаментално за всяка митология, религиозна философия, етика. И за човешката същност. &lt;strong&gt;Как ще отсъдим? Според мен това е въпросът, който Златко Ангелов задава&lt;/strong&gt;. Така той поставя огледалото пред читателя. Пред собствения му морален компас.&lt;/p&gt;

&lt;p&gt;==&lt;/p&gt;

&lt;p&gt;Авторът не осъжда героите си, но не ги и оправдава. Оставя ги да бъдат противоречиви, каквато всъщност е човешката природа дори на най-праволинейните сред нас.&lt;/p&gt;

&lt;p&gt;==&lt;/p&gt;

&lt;p&gt;Животът рядко, а може би никога, не се плъзга само по едната плоскост - на жертвата или на насилника, на щастието или тъгата, на обичта или предателството, на вярата или безверието. Хората, съответно и животът, неизменно се лутаме между тези крайности, които са такива единствено в нашето съзнание, породени от нуждата ни да разграничим доброто от злото, за да можем да ги разпознаваме. Но те всъщност не са толкова раздалечени, колкото ни се ще да бъдат. Дори не са толкова противоречиви. И тази авторова философия е смущение за читателя.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;&lt;a href=&quot;https://literaturnirazgovori.com/talks/2020/03/04/09-40-%D0%B7%D0%BB%D0%B0%D1%82%D0%BA%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%BF%D1%80%D0%B5%D0%B7%D0%B8%D1%80%D0%B0%D0%BC-%D0%B3%D1%80%D0%B0%D1%84%D0%BE%D0%BC%D0%B0%D0%BD%D0%B8%D1%82%D0%B5-%D0%BF%D1%80%D0%B5%D0%BE%D0%B1%D0%BB%D0%B0%D0%B4%D0%B0%D0%B2%D0%B0%D1%82-%D1%81%D0%BB%D0%B0%D0%B1%D0%BE%D0%B3%D1%80%D0%B0%D0%BC%D0%BE%D1%82%D0%BD%D0%B8%D1%82%D0%B5-%D1%87%D0%B8%D1%82%D0%B0%D1%82%D0%B5%D0%BB%D0%B8.html&quot;&gt;Прочетете разговора със Златко Ангелов за писането тук&lt;/a&gt;&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В “Хотелът на спомените” е показана една страна на комунизма, за която художествено рядко се говори – не на жертвите, а другата. Оттук и изводът ми, че авторът не жали героите си. Той нито ги обича твърде неудържимо – така, че да се изкуши да ги облече в подходящите “дрехи”, с които да събуди сходни чувства у читателя. Нито обратното – авторът не ги осъжда, не ги назидава, не ги “облича” предварително в моралните одежди, с които да повлияе на читателя.&lt;/p&gt;

&lt;p&gt;==&lt;/p&gt;

&lt;p&gt;Авторовият глас се е слял с този на разказвача, и читателят чете с усещането за изповед (без задължително сантименталния привкус на една изповед). Той е успял да съхрани откровения, неподправен, жесток, разголен, автентичен глас на разказвача дотолкова, че читателят непрекъснато се губи в колебания дали говори авторът или говори разказвачът, или те са едно и също, и тогава се пита доколко са едно цяло – което е един истински интересен непрекъснат разговор между автор и читател. Същевременно историята не е егоцентрична, читателят не усеща егото на автора по онзи често срещан български натрапчив начин. По-скоро се усеща едно широко “аз”, заляло страниците, но то не е нито само на автора, нито само на разказвача, то се лута някъде в дълбините и на двамата, и се получава така, че читателят го следва из страниците като из криволичещи улички, &lt;strong&gt;нагоре-надолу по хълмовете на оголеното човешко откровение, и понякога се смущава не от наситените сексуални сцени, а от откровеността им,&lt;/strong&gt; защото тя човърка в неговата собствена откровеност, в неговото собствено човешко същество с всичко присъщо му. Тази авторова откровеност е смущаваща, вълнуваща, и силно противоречаща на човешкото ни свойство да крием всичко навътре в себе си, показвайки единствено полираните части, лустрото, зад което не винаги стои съдържание.&lt;/p&gt;

&lt;p&gt;==&lt;/p&gt;

&lt;p&gt;От една страна в романа се усеща патриархалност - като основа, от която се разширяват обръчите на семейния дълг, на семейството по принцип. &lt;strong&gt;Същевременно тази патриархалност признава собствените си несъвършенства&lt;/strong&gt;. Или нецялост. Защото непризнаването на силата и значимостта на женския отпечатък, изобщо на жената, е пробойна на всяка патриархалност (в контекста на феминистките и психологическите теории). Тук патриархалността търси – търси начин да запълни пробойната, да разпредели мъжкото и женското по местата им, но не непременно да ги противопостави или пък изравни – а да им отдаде значимото, природно и духовно значимото. В този смисъл патриархалността в романа е неизбежна, както тя е иманентна на действителността, която той отразява. Но същевременно тя не просто признава женската сила, а я търси.&lt;/p&gt;

&lt;p&gt;==&lt;/p&gt;

&lt;p&gt;Женският отпечатък в романа се усеща най-силно в третата му част – където &lt;strong&gt;бащата е описан през очите на дъщерята, на изгубената или намерената дъщеря&lt;/strong&gt;. В разговорите между Павел и Спасена се усеща сблъсъкът между мъжкото и женското начало. Женското начало, породено от мъжкото – дъщерята, създадена от баща си. Но и мъжкото, породено от женското – бащата, роден от майка си. Интересен е този кръговрат на женското и мъжкото. Интересен е по принцип. Библейското описание на първоизточника е ясно. А природното? Ева е създадена от тялото на Адам. А в природата мъжът се създава в тялото на жената.&lt;/p&gt;

&lt;p&gt;==&lt;/p&gt;

&lt;p&gt;Различен ли е светът през погледа на жената и през погледа на мъжа? Да. Но кой е по-достоверният? Бихме ли могли изобщо да намерим еднозначен отговор на този въпрос? И ако миналото е мъжко, то бъдещето женско ли е? Макар да е възможно това да са изцяло мои интерпретации, долавям подобни нотки в разговора между Павел и Спасена.&lt;/p&gt;

&lt;p&gt;==&lt;/p&gt;

&lt;p&gt;Спасена, чийто глас се появява едва в третата част на романа, е един от най-силните образи в него и тя е завършекът на философията на автора. Тя сякаш е краят, към който той е вървял от началото. Сглобявайки образа на Спасена в съзнанието си, усещах &lt;strong&gt;готовността на Златко Ангелов да вникне надълбоко в женската същност&lt;/strong&gt;. Създавайки Спасена, да я опознае, а не просто да я създаде по свой образ и подобие.&lt;/p&gt;

&lt;p&gt;==&lt;/p&gt;

&lt;p&gt;Попадала съм на определения за ”Хотелът на спомените” като за мъжки роман, но всъщност жената присъства ярко в него. И не като сексуален обект, както често изглежда на повърхността. Изворът на нуждата в романа непрекъснато да се появяват женски образи е по-дълбок. И аз все още търся определението за него.&lt;/p&gt;

&lt;p&gt;==&lt;/p&gt;

&lt;p&gt;“Хотелът на спомените” е философски роман. Защото зад преплетените семейни истории, спомените, които се лутат през времето, на късчета, през различни очи, се крие философията на автора. Това може би е най-големият отпечатък, който “аз-ът” на автора е оставил в романа - философията на извървения път, авторефлексията на този път.&lt;/p&gt;

&lt;p&gt;==&lt;/p&gt;

&lt;p&gt;Това обаче е и роман за любовта. За любовта по този път. Съхранена, пресъздадена, изгубена, отминала - винаги настояща, защото ние продължаваме да я носим в нас. Неслучайно романът е разказан отвътре навън, историята се разкрива чрез чувствата на разказвача. Защото не си ли спомняме тъкмо така - най-вече чрез чувствата. И в този ред на мисли, заглавието на романа е много подходящо - това е роман-спомен. Не мемоари, а хроника на един житейски път - гола и откровена - за радост или смущение на читателя.&lt;/p&gt;
</description>
        <pubDate>Wed, 15 Jul 2020 00:00:00 +0000</pubDate>
        <link>/bookreviews/2020/07/15/11-34-%D1%85%D0%BE%D1%82%D0%B5%D0%BB%D1%8A%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5-%D0%B3%D0%BE%D0%BB%D0%B0-%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D1%85%D1%80%D0%BE%D0%BD%D0%B8%D0%BA%D0%B0-%D0%BD%D0%B0-%D0%B5%D0%B4%D0%B8%D0%BD-%D0%B6%D0%B8%D1%82%D0%B5%D0%B9%D1%81%D0%BA%D0%B8-%D0%BF%D1%8A%D1%82.html</link>
        <guid isPermaLink="true">/bookreviews/2020/07/15/11-34-%D1%85%D0%BE%D1%82%D0%B5%D0%BB%D1%8A%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8%D1%82%D0%B5-%D0%B3%D0%BE%D0%BB%D0%B0-%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D1%85%D1%80%D0%BE%D0%BD%D0%B8%D0%BA%D0%B0-%D0%BD%D0%B0-%D0%B5%D0%B4%D0%B8%D0%BD-%D0%B6%D0%B8%D1%82%D0%B5%D0%B9%D1%81%D0%BA%D0%B8-%D0%BF%D1%8A%D1%82.html</guid>
        
        <category>Камелия Кучер</category>
        
        <category>Златко Ангелов</category>
        
        <category>рецензия</category>
        
        <category>роман</category>
        
        <category>Знаци</category>
        
        <category>Хотелът на спомените</category>
        
        
        <category>bookreviews</category>
        
      </item>
    
      <item>
        <title>Вехтошарят на спомени Алберт Бенбасат ни връща в миналото с &quot;Изгубени вещи&quot;</title>
        <description>&lt;p&gt;&lt;strong&gt;Станал съм вехтошар на спомени, възстановявам изгубените стари вещи&lt;/strong&gt;, пише Алберт Бенбасат.&lt;/p&gt;

&lt;p&gt;==&lt;/p&gt;

&lt;p&gt;Сборникът му с разкази &lt;strong&gt;“Изгубени вещи” (изд. Колибри, 2020)&lt;/strong&gt; ни връща за кратко - осветявайки ги с мътното фенерче на паметта - към вещи и хора от едно минало, в които ние, читателите му, отдавна или дори изобщо не сме живели. Още повече, че авторът често се обръща към един въображаем “млади читателю” - жест, характерен за много от големите разказвачи на неговото и по-предишното поколение, които един по един ни оставиха своите мемоари. Жест на старомодно и уютно приобщаване и близост с едно следващо поколение, което - подобно на внучката му Ани, една от героините в разказите - ще бъде мост, който ще пренесе към бъдещето оцелелите в истории спомени на дядо си.&lt;/p&gt;

&lt;p&gt;==&lt;/p&gt;

&lt;p&gt;Уви, с предметите и реалностите, които в младостта са символизирали &lt;em&gt;“стабилността на света, в който живеех, неговата подреденост, непоклатимост, вечност”&lt;/em&gt;, но които вече не са част от ежедневието ни, неизбежно са си тръгнали и много характерни действия, преживявания, емоции и настроения, както и цял един език от познати за съвременниците им изрази. &lt;strong&gt;И физическо, и емоционално преживяване е да пъхнеш пръст и да въртиш телефонна шайба&lt;/strong&gt;, сякаш въртиш цялото земно кълбо, ловко да улавяш ентропията на живота с бримколовка, да държиш съседите будни с тракането на пишещата машина, подковаваща мислите ти.&lt;/p&gt;

&lt;p&gt;==&lt;/p&gt;

&lt;p&gt;Първият цикъл от сборника е посветен именно на такива уж веществени неща: ютията на въглища, часовника с кукувичка, пощенските картички, писеца, бюлетина за нивото на река Дунав, запазените в шкафа шестолъчки и т.н. &lt;strong&gt;Вещите са протагонисти и около всяка от тях авторът разказва истории&lt;/strong&gt;, които - със скоростта на стара грамофонна плоча на 78 оборота - ни връщат в класната стая, в университета, в стария бит на апартаментите, при първите любови и по купоните, в старите фото и кино салони. Само по една неизвестно от кого и до кого писана картичка, оцеляла при букинистите и спасена от него, Бенбасат реконструира цяла житейска история на отдавна отишли си хора.&lt;/p&gt;

&lt;p&gt;==&lt;/p&gt;

&lt;p&gt;Книгата е и &lt;strong&gt;своеобразна интимна история на следвоенна и социалистическа София&lt;/strong&gt;, с нейните преименувани улици, с нейните вехти кино салони, с малките магазинчета и съборените вече сгради, но и на София от Прехода, с нейните кръчми, унили улици, първи клек-шопове, обеднели и изпаднали интелигенти. И най-вече с пространството около площад “Славейков” и “Солунска”, с неговите продавачи на стари книги и вещи, където разказвачът често се отбива в търсене на отломки от минало, което да съхрани - дали под формата на ранена книга, часовник със замлъкнала кукувичка или счупен писец.&lt;/p&gt;

&lt;p&gt;==&lt;/p&gt;

&lt;p&gt;На страниците на сборника Алберт Бенбасат ни среща отблизо със семейството си, със своите забавни и срамежливи, наперени и талантливи приятели от детството, училището и студентството, както и с колегите си музейници и литератори. &lt;strong&gt;Много от героите са градски легенди, чешити с прякори, алкохолици&lt;/strong&gt;, хора, чийто живот тъжно е пропаднал в грамофонната фуния на времето. По улиците и пред входовете той среща скитници и клошари, често бивши интелигенти, пропили апартаментите си в центъра и прехранващи се от кошовете на демокрацията. Вторият цикъл от книгата е посветен предимно на тях.&lt;/p&gt;

&lt;p&gt;==&lt;/p&gt;

&lt;p&gt;Третият събира различни разкази и импресии, подобно на дневник, &lt;strong&gt;много често с участието на внучката Ани като главен герой&lt;/strong&gt;, с която Алберт непрекъснато общува, разхожда се и влиза в приключения. Последните истории са все повече просто етюди, сънища, приказки, като че ли реалността все повече отстъпва пред неравноделния ритъм на сърцето (в случая съвсем буквално по медицински).&lt;/p&gt;

&lt;p&gt;==&lt;/p&gt;

&lt;p&gt;И така - с нуждата на вехтошар, с вниманието на ценител познавач на антики, с усърдието на букинист Алберт Бенбасат ни заделя и показва обекти от миналото, за да им се порадваме със светла носталгия и ние. Има много меланхолия, но и много здравословна ирония и мек хумор в тази книга, и една мила доброта, което все повече като че ли липсва в разказването днес. Един много човешки разказ за човеци и една грижлива и интимна инвентаризация на миналото, което сме изгубили като скъпа веща.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Симпатичната жена с красива усмивка поправи стогодишния ти часовник. Дали заради нежното ѝ отношение, или от нещо друго, сега се държи прилично. Вярно, сутрин често го намираш спрял, но като му завъртиш ключето, почва да чука бодро. Кой знае, може да се наложи пак да ти спасява живота.”&lt;/em&gt;&lt;/p&gt;
</description>
        <pubDate>Thu, 09 Jul 2020 00:00:00 +0000</pubDate>
        <link>/bookreviews/2020/07/09/10-43-%D0%B2%D0%B5%D1%85%D1%82%D0%BE%D1%88%D0%B0%D1%80%D1%8F%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8-%D0%B0%D0%BB%D0%B1%D0%B5%D1%80%D1%82-%D0%B1%D0%B5%D0%BD%D0%B1%D0%B0%D1%81%D0%B0%D1%82-%D0%BD%D0%B8-%D0%B2%D1%80%D1%8A%D1%89%D0%B0-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D1%81-%D0%B8%D0%B7%D0%B3%D1%83%D0%B1%D0%B5%D0%BD%D0%B8-%D0%B2%D0%B5%D1%89%D0%B8.html</link>
        <guid isPermaLink="true">/bookreviews/2020/07/09/10-43-%D0%B2%D0%B5%D1%85%D1%82%D0%BE%D1%88%D0%B0%D1%80%D1%8F%D1%82-%D0%BD%D0%B0-%D1%81%D0%BF%D0%BE%D0%BC%D0%B5%D0%BD%D0%B8-%D0%B0%D0%BB%D0%B1%D0%B5%D1%80%D1%82-%D0%B1%D0%B5%D0%BD%D0%B1%D0%B0%D1%81%D0%B0%D1%82-%D0%BD%D0%B8-%D0%B2%D1%80%D1%8A%D1%89%D0%B0-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D1%81-%D0%B8%D0%B7%D0%B3%D1%83%D0%B1%D0%B5%D0%BD%D0%B8-%D0%B2%D0%B5%D1%89%D0%B8.html</guid>
        
        <category>Колибри</category>
        
        <category>Алберт Бенбасат</category>
        
        <category>Изгубени вещи</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Руската сензация &quot;Петрови в грипа и около него&quot; вече и на български</title>
        <description>&lt;p&gt;Един от най-добрите романи, излизали през последните години в Русия, вече е и в българските книжарници. „Петрови в грипа и около него“ от Алексей Салников излиза под логото на издателство “Лист” в превод на Боряна Даракчиева и с корица на Калоян Илиев-Кокимото.&lt;/p&gt;

&lt;p&gt;==&lt;/p&gt;

&lt;p&gt;Освен възторга на читателите романът на Алексей Салников получава и най-престижните литературни отличия в родината си, а премиерата на едноименния филм на Кирил Серебренников се очаква до края на годината.&lt;/p&gt;

&lt;p&gt;==&lt;/p&gt;

&lt;p&gt;„Петрови в грипа и около него“става литературна сензация още преди да излезе в книга. Публикуван е за първи път през 2016 г. на страниците на списание „Волга“ и предизвиква такъв възторг сред читателите и критиците, че година по-късно излиза в самостоятелна книга. Тя получава наградата на критиката НОС и „Национальный бестселлер“, а авторитетният литературен критик Галина Юзефович подпечатва възторга си с изречението „Гогол и Булгаков ръкопляскат“&lt;em&gt;.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Когато романът среща първите си читатели, авторът му Алексей Салников е 38-годишен и със статут на поет, публикувал свои творби в „Литературная газета“, „Уральская новь“, алманаха „Вавилон“. Големият му пробив обаче става именно с романа, чийто сюжет се разгръща в два плана – реалистичен и дълбоко митологичен с препратки към царството на мрачния Хадес и съпругата му Персефона.&lt;/p&gt;

&lt;p&gt;==&lt;/p&gt;

&lt;p&gt;Основните герои на разказа са автомонтьорът Петров, жена му – библиотекарката Петрова, и синът им – Петров-младши, които се разболяват от грип. Борят се с температурата и очакват новогодишните празници. В нормалното ежедневие само понякога се появява и носи неприятности Игор – познат на Петров с неизвестно занимание и дух-покровител на Свердловск.&lt;/p&gt;

&lt;p&gt;==&lt;/p&gt;

&lt;p&gt;Сезонният вирус променя светлините на сивия неприветлив град и постепенно разбираме, че нищо не е такова, за каквото го мислим, и не бива да прибързваме с изводите. Защото по думите на друг авторитетен критик – Константин Милчин, „не съществуват никакви средностатистически хора, животът и ежедневието на човека, който сам се смята за незначителен и когото никой не нарича с първото му име, човек със скучна и обикновена работа, всъщност е изпълнен с чудеса, със скелети в гардероба, животът му е смешен, страшен, величествен, загадъчен, потресаващ.”&lt;/p&gt;
</description>
        <pubDate>Mon, 06 Jul 2020 00:00:00 +0000</pubDate>
        <link>/newbooks/2020/07/06/15-47-%D1%80%D1%83%D1%81%D0%BA%D0%B0%D1%82%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B8-%D0%B2-%D0%B3%D1%80%D0%B8%D0%BF%D0%B0-%D0%B8-%D0%BE%D0%BA%D0%BE%D0%BB%D0%BE-%D0%BD%D0%B5%D0%B3%D0%BE-%D0%B2%D0%B5%D1%87%D0%B5-%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2020/07/06/15-47-%D1%80%D1%83%D1%81%D0%BA%D0%B0%D1%82%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B8-%D0%B2-%D0%B3%D1%80%D0%B8%D0%BF%D0%B0-%D0%B8-%D0%BE%D0%BA%D0%BE%D0%BB%D0%BE-%D0%BD%D0%B5%D0%B3%D0%BE-%D0%B2%D0%B5%D1%87%D0%B5-%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Петрови в грипа и около него</category>
        
        <category>Алексей Салников</category>
        
        <category>Лист</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Тежки елементи&quot; - българска космическа одисея а ла Дъглас Адамс </title>
        <description>&lt;p&gt;Да, знам, че не пиша за остросюжетна проза, а инцидентното четене на научна фантастика е занимание, останало за мен в ранните години на 90-те (момчето, което обичах тогава, беше лудо по астрономията и фантастиката и любовта ми към тях е повече косвена). Прочитът на &lt;strong&gt;“Тежки елементи” на Алеко Желязков&lt;/strong&gt; беше носталгично изживяване и мога само да приветствам изненадващото решение на любимото ми издателство “Жанет 45” да разшири жанровия си профил, като издаде толкова забавна и интелигентна фантастична (и в преносния смисъл) проза.&lt;/p&gt;

&lt;p&gt;==&lt;/p&gt;

&lt;p&gt;Близкото бъдеще. &lt;strong&gt;АЕЦ “Белене” е не само построена благодарение на силното давление на руските енергийни интереси у нас, но вече е успяла и да гръмне&lt;/strong&gt;, затваряйки херметически единствения останал вътре - електротехника Наско Гафера, на когото се налага да прекара години в изолация. Когато най-после спасението от радиоактивното замърсяване пристига, той осъзнава, че планът Б на създателя му - руски олигарх, управител на централата и пастрок на дъщерята на Наско - е да го ликвидира. Наско успява да избяга през отворила се при аварията черна дупка - събитие, което отваря поредица от портали във време-пространството и развихря абсурдни, но пък съвсем научно (и не толкова) обосновани последици за реалността, които в крайна сметка ще бъдат разрешени в името на доброто чрез любовта.&lt;/p&gt;

&lt;p&gt;==&lt;/p&gt;

&lt;p&gt;“Тежки елементи” е &lt;strong&gt;главозамайващо вселенско приключение с безброй изпитания и неочаквани обрати&lt;/strong&gt;, грандиозни космически битки, телепортации и разклонения на действителността. Сред последните имаме вегетарианско хипи общество, изградено изцяло (и с известно отвращение) върху световния мир. Имаме свят на динозаври-рептили, в който е докарана до крайност дарвинистична версия на пазарното капиталистическо общество, а слабите буквално биват изяждани. Имаме и цивилизация, надмогнала физическото тяло и преобразувала гражданите си във безсмъртни радиовълни, способни да обхождат всички кътчета на мирозданието… Не, това не е спойлер, защото събитийността в романа е толкова гъста, че със сигурност нищо още не сте разбрали.&lt;/p&gt;

&lt;p&gt;==&lt;/p&gt;

&lt;p&gt;Без да искам да слагам етикети, ми се иска да отбележа &lt;strong&gt;приликата на стила на Алеко Желязков с иронично-абсурдната класика на Дъглас Адамс&lt;/strong&gt;, на която - не знам дали съзнателно или не - авторът отдава почит. Малко е маниашко, но открих няколко дребни сюжетни съвпадения, които приех като елегантно сваляне на шапката пред Адамс. Ето само някои: Например животните, чието съгласие да бъдат изядени се изисква в хипи обществото, напомнят за самопредлагащата се крава от ресторант “На края на Вселената”. Гръмотевичната банда “Бедствен район” на Адамс тук е под формата на петчленния самодеен оркестър “Кух кратун бенд”. Въпросът за живота, вселената и всичко останало у Желязков е “Какво е действителността?”, като в случая е и реторичен. Гората край Белене пък е органичен компютър подобно на цялата планета Земя у Адамс. А, да не забравим и депресивния робот Марвин в “Пътеводителя”, като в “Тежки елементи” също имаме роботи, чието занимание е толкова скучно и еднообразно, че изкуственият им интелект е в процес на самосъздаване на депресивни тенденции.&lt;/p&gt;

&lt;p&gt;==&lt;/p&gt;

&lt;p&gt;Наско от “Тежки елементи” е герой доста безразличен към света, наивен, нелеп, недоучен, грубоват и не особено схватлив. Но пък е добра душа и е дори способен на сантименталност и саможертва. &lt;strong&gt;Протагонистът в това приключение е всъщност анти-герой, който постепенно израства до истински герой&lt;/strong&gt; по време на своите премеждия. Не знам дали в такава проза непременно трябва да се говори за плътност на образите, но те определено са забавни и живописни в своята карикатурност.&lt;/p&gt;

&lt;p&gt;==&lt;/p&gt;

&lt;p&gt;Преди обаче да си помислите, че става дума просто за ефектен приключенски роман, нека да кажа, че &lt;strong&gt;науката в книгата е предостатъчно&lt;/strong&gt;, за да ви накара да проверявате в Уикипедия даже въпреки бележките под линия. Повечето от нея си е съвсем сериозна и актуална (е, все пак трябва някой специалист да се изкаже точка по точка, за да не вземе пък някой да си помисли, че наистина има закон на Чъкноу Рийс). Имаме куп закони и открития, от тъмна материя и квантова теория, през черни дупки и хоризонт на събитията, до ядрен синтез и космически реакции - you name it. Но прозата на Желязков в крайна сметка е и философска, особено в частта за времето и измеримостта му, за смисъла да преживяваме нещата и да страдаме във време-пространство и за неопределеността на любовта като единственото, което ни помага да изживяваме вселената и живота си секунда по секунда.&lt;/p&gt;

&lt;p&gt;==&lt;/p&gt;

&lt;p&gt;Алеко Желязков е великолепно ироничен, като успява да пародира дори и самата си интелигентност, и куп писателски и стилови клишета, и господстващите в социалните мрежи конспиративни теории, и патриотарските настроения, и актуалните новинарски теми, и политическия ни живот. Заигравайки се с българската история, той се явява и изплезен контрапункт на всякакви писания от рода на “Задругата” и романтичните идеализации на историята и българщината.&lt;/p&gt;

&lt;p&gt;==&lt;/p&gt;

&lt;p&gt;Оставям ви с няколко от &lt;strong&gt;забавните му абсурдистки сравнения, които иронизират цели реалии от действителността ни (а в крайна сметка и самите себе си като език)&lt;/strong&gt;: и златния пръст, който крепи правителството, и бг гордостта а ла “Балкантурист”, и фалшивите новини (в романа имаме фейкнюстолет - специален пистолет, който произвежда компромати в медиите за унищожаване на репутации), и дезинформацията от интернет троловете, и балканската хомофобия, и конспиративните съзнания (в света на прогресиралите рептили пък на свой ред се тревожат от световен заговор за доминация на хуманоиди), и правосъдието (в романа има квантово генерирано правосъдие, като &lt;em&gt;дори&lt;/em&gt; съдебните компютри са изключително бързи).&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Борил се ухили с мазната усмивка на източно-европейски медиен магнат&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;като дупки по току-що ремонтирана българска магистрала се чувстваха неравностите в тъканта на време-пространството&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;на хищните норвежки гей двойки им предстоеше да всяват ужас десетилетия по-късно&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;с широк жест на олигарх, който разкрива на свой гост планина, подарена му от държавата, тя посочи дърветата&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;той се изхлузи и тупна на земята като чуждестранен турист в Слънчев бряг&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Тъкмо решиш, че си постигнал световна доминация и непременно ще ти се покаже, че някой друг определя дестинацията на самолетните ти билети&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Седемте години международно сътрудничество, което Европа и Русия със стиснати зъби се стараеха
да поддържат заради извънредната ситуация&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Именно горещите славянски целувки (понякога и по устата, но без хомосексуален, а само с бизнес контекст) го направиха първо Генерален директор на АЕЦ „Белене“, а после и Изпълнителен директор на „Грюцинуклеус“.&lt;/em&gt;&lt;/p&gt;
</description>
        <pubDate>Thu, 02 Jul 2020 00:00:00 +0000</pubDate>
        <link>/bookreviews/2020/07/02/10-47-%D1%82%D0%B5%D0%B6%D0%BA%D0%B8-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BD%D0%B0-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B4%D1%8A%D0%B3%D0%BB%D0%B0%D1%81-%D0%B0%D0%B4%D0%B0%D0%BC%D1%81.html</link>
        <guid isPermaLink="true">/bookreviews/2020/07/02/10-47-%D1%82%D0%B5%D0%B6%D0%BA%D0%B8-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BD%D0%B0-%D0%B0%D0%BB%D0%B5%D0%BA%D0%BE-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B4%D1%8A%D0%B3%D0%BB%D0%B0%D1%81-%D0%B0%D0%B4%D0%B0%D0%BC%D1%81.html</guid>
        
        <category>Тежки елементи</category>
        
        <category>Жанет 45</category>
        
        <category>Алеко Желязков</category>
        
        <category>рецензия</category>
        
        <category>роман</category>
        
        <category>фантастика</category>
        
        
        <category>bookreviews</category>
        
      </item>
    
      <item>
        <title>Рене Карабаш: Вярвам във всичко, което се обръща, когато го повикам</title>
        <description>&lt;p&gt;&lt;em&gt;Снимка: Георги Казаков за #URBN&lt;/em&gt;&lt;/p&gt;

&lt;p&gt;&lt;strong&gt;==&lt;/strong&gt;&lt;/p&gt;

&lt;p&gt;&lt;strong&gt;Нека да започнем от заглавието на новата ти стихосбирка - “Братовчедката на Зорбас” (Жанет 45, 2020). Знаем кой е той, но коя и каква е тя? И макар да присъства само в едноименното стихотворение, има ли я и другаде в книгата?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Братовчедката на Зорбас, това е майка ми. Това съм аз. Това сте вие. Само ако си припомним кои сме. Често интелектът и умът взимат превес над чувствата ни и живеенето и забравяме да танцуваме, да се смеем, да отваряме прозорците на домовете ни широко и да пеем. И също като героя на Казандзакис, заровени в книгите и миналото, търсим онова нещо, което ще ни даде покоят, от който се нуждаем. А то е точно пред нас, в единственото настояще, което имаме. Затова спешно трябва да се побратимим със Зорбас, ако искаме да се помирим със себе си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Познавам и двете ти стихосбирки, но искам да питам самата теб: има ли разлика, израстване в чувствителността, погледа, темите ти между двете, как го усещаш?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Абсолютно. Вероятно читателите ще разпознаят стила ми и в тази книга, но лично за мен двете нямат нищо общо. За тези няколко години след първата ми стихосбирка преживях много възходи и лични падения и в мен се случи едно израстване, да не кажа порастване. Поех по един път на търсенето на моя личен Бог и този на другите. Нагазих в едни, така да се каже, езотерични води. Това неизменно се отрази на текстовете, които се появиха оттогава. Ако трябва да дефинирам двете стихосбирки поотделно, представяйки си, че са едно дърво, за „Хълбоци и пеперуди“ бих казала, че е едно смело и буйно разцъфване на дървото и младостта ми. „Братовчедката на Зорбас“ е същото дърво, но обсипано с плод. Преждевременно узрял.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Напускането се случва само веднъж”, пишеш. В много от стиховете ти има игра между отсъствието и присъствието. Отсъствията по-важни ли са от онова, което е тук? Онзи, който ни оставя бележка, че ще се върне, но не идва? В самото чакане ли е смисълът? Как е за теб?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Нищо не е по-важно от това, което е тук, но хайде кажете го на мозъка! Онзи, който оставя бележка, че ще се върне, но не се връща, не му е мястото при мен. Но с това тези хора ни дават прекрасен урок по себеобичане, за което трябва да им простим и благодарим. А чакането има смисъл за мен само ако чакам себе си, онези части от мен, които съм изгубила на пътища, на които съм чакала някой друг.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Започваш стихосбирката си с нещо необичайно - автобиографичен предговор в проза, където разказваш за едно обикновено селско детство, което днес звучи тъкмо обратното - като лукс, като изключение, като мечта за толкова градски деца. Колко важно е за теб и поезията ти то, на какво е източник? И защо там казваш, че “това сте вие”, когато всъщност малцина са благословени с такава свобода и толерантност, с близостта до природата и до земното?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това е един много личен за мен текст. Моят корен, който реших да сложа в книгата, за да може читателят да проследи откъде идва моята чувствителност, страховете ми, развитите ми сетива за живота и смъртта. Обръщението „това сте вие“ отправих първо към всички, които са имали шанса да преживеят такова детство. Второ към тези, които по един друг начин са изпитали подобни неща. Но дори и да не са, те неминуемо ще ги изпитат, прочитайки този текст, който с прочита им става техен, защото е повече от ясно – ти си това, което четеш, и това, което четеш - това си ти. Това е опит за обединение на хората, от който имаме огромна нужда точно сега. Защото колкото и да сме различни, излизаме от една утроба и си отиваме в една и съща земя. Във всеки един от нас гори един неугасващ олимпийски пламък, който от време на време е нужно да разпалваме отново с текстове за малките неща, като този.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Споменахме смъртта, а тя присъства в поезията ти, но нашепната от нея не като край, а като красив сън - какъвто си го виждала като дете. Как мислиш за смъртта и ако трябва да избереш най-подходящата метафора за нея, коя ще бъде?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Така бих дефинирала смъртта: два близнака са в корема на майка си. Не знаят какво ги чака от другата страна. Единият пита другия „Сега ще умрем ли?“&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Разкажи ми за баба си… (Всъщност и това, което казва тя, и онова, което ти шепне поезията, е едно и също, нали: смърт няма).&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Баба ми беше един от най-близките ми хора, с които израснах. Беше добра и вярваща жена. Загубата й ме накара да се изплаша много от смъртта и живота. Продължих да живея с нея и до днес и знам, че тя ми помага отгоре. Почти всеки ден си говоря с нея. Някои хора си отиват, но продължават да живеят чрез нас, преди да се появят в следващия си живот. Именно в това ефимерно общуване с тях, в метафизичните реки на поезията, които ни отделят от света на материята можем с просто око да видим, че смърт няма. Има само понятия и предположения за нея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Зная, че си вярващ човек (поправи ми, ако това не е точната дума). Разкажи ми за твоята вяра - в какво е? И доколко поезията е проявление на Божественото или на друго? (пишеш: “направи така че читателят да си помисли/че Бог ти е диктувал/не армиите на плътта”)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вярвам във всичко, което се обръща, когато го повикам. Полиатеист съм, тоест вярвам във всички религии и Божества, защото за мен Първоизточникът или Бог е един. Различни са езиците и имената, през които се проповядва. Смятам, че поезията е едно от проявленията на Божественото, защото идва от тази най-съкровена и дълбока част от нас, в която егото не би трябало да има думата, нали? И когато поетът направи добра връзка със себе си, или всеки друг човек, който създава нещо, той се превръща в канал, по който потичат Божествените послания. А те идват, за да повдигнат хората, да ги накарат да открият себе си в тези думи, да усетят, че не са сами в това. Да чувстват. Този лукс, чувстването.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Опасност ли е любовта? Изреждам само някои от метафорите, свръзани е с нея в стиховете ти: минно поле, нож, кръв, игра на войници, бръкване в окото, удавяне…&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Любовта е опасност само в този конкретен цикъл от книгата. В последната част от нея любовта е благословия. Има разлика между любов и любов. Не мисля, че тази любов, която наранява и не идва свободно, изобщо може да се нарече любов. Заради модели от детството често влизаме в тази „игра на войници“, в която има ролите на жертва и насилник. И целия този сценарий го пишем единствено ние. Време е да се излезе от този модел и да стане ясно веднъж завинаги: истинската любов не наранява, не държи вратата отворена, когато си тръгва, не те кара да търсиш нейното внимание, приема те такъв, какъвто си, слуша те и те чува, разговаря с теб, прави те по-смел, по-добър, просто по. На тази любов е посветен последния цикъл в книгата ми, с надеждата хората да повярват, че такава любов съществува и не е нужно всичко винаги да е жестоко и невъзможно, с ножа до кокъла. Тази любов ще я познаете по светлината. Както я познах и аз.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Какво се случва с академията ти, особено сега, когато имаше дълга карантина? И какви са плановете ти?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Академията ми за писане „Заешка дупка“ мина през много тежък период, тъй като карантината осуети старта й. Освен това тя не попадна в критериите за помощ от държавата. Но вместо да се оплаквам, реших да презарередя и да обявя новия прием за есенното й издание. Получихме много запитвания за курсовете ни по писане и смятам, че си заслужава да продължат да се случват. По време на карантината излезе от печат Антология по случай петата й годишнина. Също очакваме да излязат няколко нови книги на наши курсисти, с които работихме върху техните ръкописи. Академията е рядък шанс за пишещите хора в България и не само, които имат нужда от внимание и сцена за изразяване, от общност, в която да се чувстват добре и да обменят креативна енергия. Затова няма да се откажа лесно от нея. Всеки може да получи информация за новия прием на страницата на Творческа академия „Заешка Дупка“ във Facebook. Или на мейла ни: akademiq.chernova@gmail.com. Нямаме търпение да съберем следващите писателски класове.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Кои са вдъхновенията в поезията ти и следиш ли съвременните си колеги поети и писатели - кои имена би отличила?&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вдъховенията в поезията ми са много, като започнем от Ферлингети, Хулио Кортасар, Марк Странд, Габриела Мистрал, Сесар Валейхо, Мери Оливър… Обичам американска, латиноамериканска, аржентинска, португалска поезия. Харесвам и поезията на Словения, Унгария, Полша, поети като Томаж Шаламун, Йосип Ости, Дьорд Петри, Чеслав Милош, Алеш Дебеляк.&lt;/p&gt;

&lt;p&gt;==&lt;/p&gt;

&lt;p&gt;Разбира се, следя и съвременните си колеги поети и писатели. Харесвам поезията на Иван Ланджев, Владислав Христов (особено „Писма до Лазар“), Диана Иванова (любима „Басма и Габардин“), Оля Стоянова и много други талантливи поети. От прозаиците съм голяма почитателка на Иванка Могилска, Яна Букова, Виргиния Захариева… очевидно наблягам на женските имена, които никак не пишат по женски.&lt;/p&gt;
</description>
        <pubDate>Wed, 24 Jun 2020 00:00:00 +0000</pubDate>
        <link>/interviews/2020/06/24/12-53-%D1%80%D0%B5%D0%BD%D0%B5-%D0%BA%D0%B0%D1%80%D0%B0%D0%B1%D0%B0%D1%88-%D0%B2%D1%8F%D1%80%D0%B2%D0%B0%D0%BC-%D0%B2%D1%8A%D0%B2-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D0%BA%D0%BE%D0%B3%D0%B0%D1%82%D0%BE-%D0%B3%D0%BE-%D0%BF%D0%BE%D0%B2%D0%B8%D0%BA%D0%B0%D0%BC.html</link>
        <guid isPermaLink="true">/interviews/2020/06/24/12-53-%D1%80%D0%B5%D0%BD%D0%B5-%D0%BA%D0%B0%D1%80%D0%B0%D0%B1%D0%B0%D1%88-%D0%B2%D1%8F%D1%80%D0%B2%D0%B0%D0%BC-%D0%B2%D1%8A%D0%B2-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D0%BA%D0%BE%D0%B3%D0%B0%D1%82%D0%BE-%D0%B3%D0%BE-%D0%BF%D0%BE%D0%B2%D0%B8%D0%BA%D0%B0%D0%BC.html</guid>
        
        <category>Рене Карабаш</category>
        
        <category>Ирена Иванова</category>
        
        <category>Братовчедката на Зорбас</category>
        
        <category>поезия</category>
        
        <category>интервю</category>
        
        <category>Жанет 45</category>
        
        
        <category>interviews</category>
        
      </item>
    
  </channel>
</rss>

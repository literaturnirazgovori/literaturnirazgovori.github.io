<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Mon, 26 Aug 2019 12:55:05 +0000</pubDate>
    <lastBuildDate>Mon, 26 Aug 2019 12:55:05 +0000</lastBuildDate>
    <generator>Jekyll v3.8.5</generator>
    
      <item>
        <title>Рецензия: Мара Белчева и картината на Тулуз-Лотрек в &quot;Бал в Мулен Руж&quot; на Радостина А. Ангелова</title>
        <description>&lt;p&gt;Радостина А. Ангелова пише може би най-подредено, правилно и технически издържано - като “по учебник” - от българските съвременни автори. Тя владее умело работещите писателски формули и при нея трудно могат да се срещнат пропадания или изненади.&lt;/p&gt;

&lt;p&gt;==&lt;/p&gt;

&lt;p&gt;И въпреки че бих причислила литературния й стил по-скоро към популярния, то той определено е заел най-горната му скала, още повече, че както в последния си роман “Бал в Мулен Руж”, така и в предишния си - “Афиши в огледалото” (&lt;a href=&quot;https://literaturnirazgovori.com/bookreviews/2019/01/21/17-42-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%B0%D1%84%D0%B8%D1%88%D0%B8-%D0%B2-%D0%BE%D0%B3%D0%BB%D0%B5%D0%B4%D0%B0%D0%BB%D0%BE%D1%82%D0%BE.html&quot;&gt;виж рецензия за книгата&lt;/a&gt;), авторката вкарва интересни документални сюжетни нишки, свързани с действителни исторически личности и реалии, което придава дълбочина и оригиналност на иначе стандартните съвременни сюжети. Така например във фокуса на “Афиши в огледалото” бе живота на драматичната актриса от началото на века Роза Попова и нейния съпруг Чичо Стоян.&lt;/p&gt;

&lt;p&gt;==&lt;/p&gt;

&lt;p&gt;И с този роман се затвърждава впечатлението ми, че в рамките на по-масовата литература, Ангелова пише интелигентно, занимателно и увлекателно и от романите й има какво да се научи, а самата тя показва, че е “написала домашното си”, като е проучила доста материали за споменатите исторически нишки, така че те да звучат триизмерно и убедително.&lt;/p&gt;

&lt;p&gt;==&lt;/p&gt;

&lt;p&gt;Заглавието “Бал в Мулен Руж” няма нищо общо с вариетето, а с едноименната картина на известния френски художник от втората половина на XIX век Тулуз-Лотрек. Мистериозната дама в центъра на платното му в романа се оказва пра-пра-пра-бабата на героинята Ева от съвременната сюжетна линия.&lt;/p&gt;

&lt;p&gt;==&lt;/p&gt;

&lt;p&gt;Нещо повече - в миналата нишка образът на кокетката от демимонда е предаден през погледа не на кой да е, а на самата Мара Белчева, която придружава Пенчо Славейков по време на лечение в Париж през 1905 г. Ангелова създава неин фикционален дневник, който Белчева уж пише по време на престоя си - обикновено докато пие чай в бистро в Отьой, чийто съдържател също е един от героите, през чиято гледна точка се развива действието. Там българската “Мари” се среща с Жозефин от картината и с един “фалшив” Балзак - редовен посетител, който вярва, че е прероденият френски белетрист.&lt;/p&gt;

&lt;p&gt;==&lt;/p&gt;

&lt;p&gt;Езикът на тези лични късове е жив и правдив, сякаш те наистина са писани от Белчева. Интересното е, че наскоро се появи и друг роман, свързан с известната литературна двойка - “Суета, суета” на Владо Трифонов (&lt;a href=&quot;https://literaturnirazgovori.com/bookreviews/2019/04/19/12-50-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D1%83%D0%B5%D1%82%D0%B0-%D1%81%D1%83%D0%B5%D1%82%D0%B0-%D0%B2%D0%BB%D0%B0%D0%B4%D0%BE-%D1%82%D1%80%D0%B8%D1%84%D0%BE%D0%BD%D0%BE%D0%B2.html&quot;&gt;виж рецензия тук&lt;/a&gt;).&lt;/p&gt;

&lt;p&gt;==&lt;/p&gt;

&lt;p&gt;В съвременната нишка на “Бал в Мулен Руж” 23-годишната Ева е трето поколение българска имигрантка в Париж, родена там, след като баба й, дядо й и майка й са се преместили след промените от родното си Чепеларе. Ева следва изкуствознание и пише дипломна работа за Роден, поддържа връзка с професора си и живее със съквартирант. Всичко обаче се обърква, когато тя случайно разбира истината за произхода си, крита от нейната майка през целия й живот. Това разкритие ще й донесе нов роднина, наследство и интересна френска родова история, а заболяването на леля й в България пък ще я заведе обратно в Родопите и ще я тласне към истинския й любим.&lt;/p&gt;

&lt;p&gt;==&lt;/p&gt;

&lt;p&gt;Особено неочаквана, провокативна и интересна за мен в романа бе нишката на инцест, предадена с вълнение и чувственост и като че ли нетипична за обичайните романтични сюжетни линии при Ангелова. Истината за тази връзка авторката разкрива едва накрая (затова и тук няма да пускам спойлери), поставяйки на изпитание моралната ни чувствителност - така както това неизменно се случва с обкръжението на “виновните”.&lt;/p&gt;

&lt;p&gt;==&lt;/p&gt;

&lt;p&gt;Радостина А. Ангелова е написала книга, която ще удовлетвори почитателите на затворените и щастливи краища. Това е книга за дълбоката, неподчинена на правила и условности любов (такава е и на Мара Белчева, и на героинята Ева), за преоценката на миналото, за прошката и постигането на разбиране към най-близките, за живота в имиграция и идентичността на онези, родени в чужбина, но свързани с друга култура. Определено е увлекателен, а и се чете бързо.&lt;/p&gt;
</description>
        <pubDate>Mon, 26 Aug 2019 00:00:00 +0000</pubDate>
        <link>/bookreviews/2019/08/26/15-48-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BC%D0%B0%D1%80%D0%B0-%D0%B1%D0%B5%D0%BB%D1%87%D0%B5%D0%B2%D0%B0-%D0%B8-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D1%83%D0%BB%D1%83%D0%B7-%D0%BB%D0%BE%D1%82%D1%80%D0%B5%D0%BA-%D0%B2-%D0%B1%D0%B0%D0%BB-%D0%B2-%D0%BC%D1%83%D0%BB%D0%B5%D0%BD-%D1%80%D1%83%D0%B6-%D0%BD%D0%B0-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0.html</link>
        <guid isPermaLink="true">/bookreviews/2019/08/26/15-48-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BC%D0%B0%D1%80%D0%B0-%D0%B1%D0%B5%D0%BB%D1%87%D0%B5%D0%B2%D0%B0-%D0%B8-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D1%83%D0%BB%D1%83%D0%B7-%D0%BB%D0%BE%D1%82%D1%80%D0%B5%D0%BA-%D0%B2-%D0%B1%D0%B0%D0%BB-%D0%B2-%D0%BC%D1%83%D0%BB%D0%B5%D0%BD-%D1%80%D1%83%D0%B6-%D0%BD%D0%B0-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0.html</guid>
        
        <category>Радостина А. Ангелова</category>
        
        <category>бал в мулен руж</category>
        
        <category>Софтпрес</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Избрани творби на Борхес в проза и стих излизат в сборника &quot;Този търпелив лабиринт от линии&quot;</title>
        <description>&lt;p&gt;По случай 120-годишнината от рождението на Хорхе Луис Борхес, един от най-мощните гласове в литературата на XX век, „Колибри” предлага на читателите избрани негови творби в проза и стих. Сборникът „Този търпелив лабиринт от линии” е изящно библиофилско издание в превод на Анна Златкова. Художественото оформление е дело на Кирил Златков.&lt;/p&gt;

&lt;p&gt;==&lt;/p&gt;

&lt;p&gt;_Един човек си поставя задачата да нарисува света. С течение на времето изпълва пространството с образи на земи, царства, планини, заливи, кораби, острови, риби, жилища, сечива, звезди, коне и хора. Малко преди смъртта си открива, че този търпелив лабиринт от линии чертае образа на лицето му. _&lt;/p&gt;

&lt;p&gt;==&lt;/p&gt;

&lt;p&gt;„Този търпелив лабиринт от линии“ (стр. 144, цена: 19 лв.) и вече издадените у нас сборници с есета и разкази на ненадминатия майстор на кратка проза се нареждат сред най-значимите страници в световната литература.&lt;/p&gt;

&lt;p&gt;==&lt;/p&gt;

&lt;p&gt;Борхес казва, че книгата е нещо повече от словесна структура или поредица от словесни структури; тя е и диалогът, който завързва със своя читател, и интонацията, която придава на гласа му, и изменчивите и трайни образи, които оставя в паметта му. А този диалог е безкраен.&lt;/p&gt;

&lt;p&gt;==&lt;/p&gt;

&lt;p&gt;„Няма друг рай освен изгубения”, заключава Борхес в една от миниатюрите, намерили място в „Този търпелив лабиринт от линии”. Но ако някога сте си представяли рая като библиотека, той не е изгубен, повярвайте, и това издание му принадлежи.&lt;/p&gt;

&lt;p&gt;==&lt;/p&gt;

&lt;p&gt;_Хорхе Луис Борхес е аржентински писател, есеист, поет и преводач, смятан за един от най-величавите творци на XX век и родоначалник на магическия реализъм в латиноамериканската литература. Неговите „измислици” и есета ловко съчетават поезия и философия, въвеждат читателя в неразгадаеми лабиринти, въображаеми енциклопедии, онтологични детективски истории и научни коментари, преобръщат всички представи за възможностите на прозата. _&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;em&gt;„Аз съм обречен да си остана Борхес, а не аз (ако изобщо съм някой), но себе си откривам по-малко в неговите книги, отколкото в много други или в нестихващите звуци на някоя китара”, признава един от гениите на световната литература.&lt;/em&gt;&lt;/p&gt;
</description>
        <pubDate>Mon, 26 Aug 2019 00:00:00 +0000</pubDate>
        <link>/newbooks/2019/08/26/14-27-%D0%B8%D0%B7%D0%B1%D1%80%D0%B0%D0%BD%D0%B8-%D1%82%D0%B2%D0%BE%D1%80%D0%B1%D0%B8-%D0%BD%D0%B0-%D0%B1%D0%BE%D1%80%D1%85%D0%B5%D1%81-%D0%B2-%D0%BF%D1%80%D0%BE%D0%B7%D0%B0-%D0%B8-%D1%81%D1%82%D0%B8%D1%85-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D1%82%D0%BE%D0%B7%D0%B8-%D1%82%D1%8A%D1%80%D0%BF%D0%B5%D0%BB%D0%B8%D0%B2-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%BE%D1%82-%D0%BB%D0%B8%D0%BD%D0%B8%D0%B8.html</link>
        <guid isPermaLink="true">/newbooks/2019/08/26/14-27-%D0%B8%D0%B7%D0%B1%D1%80%D0%B0%D0%BD%D0%B8-%D1%82%D0%B2%D0%BE%D1%80%D0%B1%D0%B8-%D0%BD%D0%B0-%D0%B1%D0%BE%D1%80%D1%85%D0%B5%D1%81-%D0%B2-%D0%BF%D1%80%D0%BE%D0%B7%D0%B0-%D0%B8-%D1%81%D1%82%D0%B8%D1%85-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D1%81%D0%B1%D0%BE%D1%80%D0%BD%D0%B8%D0%BA%D0%B0-%D1%82%D0%BE%D0%B7%D0%B8-%D1%82%D1%8A%D1%80%D0%BF%D0%B5%D0%BB%D0%B8%D0%B2-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%BE%D1%82-%D0%BB%D0%B8%D0%BD%D0%B8%D0%B8.html</guid>
        
        <category>Борхес</category>
        
        <category>нова книга</category>
        
        <category>проза</category>
        
        <category>поезия</category>
        
        <category>Колибри</category>
        
        <category>Този търпелив лабиринт от линии</category>
        
        
        <category>newbooks</category>
        
      </item>
    
      <item>
        <title>Рецензия: &quot;Пиле, змия, звяр и дюля&quot;, Петко Симеонов - магически реализъм по български</title>
        <description>&lt;p&gt;За моето поколение Петко Симеонов е преди всичко политик от началото на прехода, един от основателите на СДС. За жалост, въпреки че през годините е създал богато портфолио от разкази, романи и публицистика, той като че ли има шанс да влезе във фокуса на масовия съвременен читател едва с последното издание на “Жанет 45”. “Пиле, змия, звяр и дюля” събира четири от новелите ми, излизали преди това в отделни списания.&lt;/p&gt;

&lt;p&gt;==&lt;/p&gt;

&lt;p&gt;Първото ми най-силно впечатление след прочита на книгата е, че Петко Симеонов е не толкова писател, колкото “разказвач” в онази чудесна българска традиция, с която свързваме имената на Йордан Радичков, Георги Данаилов, Георги Мишев, Рангел Вълчанов.&lt;/p&gt;

&lt;p&gt;==&lt;/p&gt;

&lt;p&gt;Текстовете предлагат една смесица от местен магически реализъм, някак народен и битов, от добродушно пикантен хумор, от игрива ирония и смела сатира, както и от разчупена сюжетност, която лакътуши подир всички разказвачески приумици. Езикът в новелите е разговорен, свойски, изпълнен с инверсии, местни думи и кокетни фрази, но и образен и поетичен.&lt;/p&gt;

&lt;p&gt;==&lt;/p&gt;

&lt;p&gt;Типично за Петко Симеонов е приобщаването на читателя, директното обръщане към него - приласкаващо, поучително, флиртуващо. В някои от текстовете авторът предполага, че читателят - “незнайний приятелю”, е млад и несведущ за отминалите реалии и затова му предоставя множество пояснения. “Не бъди сигурен, читателю, че с теб използваме един и същи език”, пише той и това е смиряващо и за двете страни. Усещането е за интимно и неформално, задушевно и уважително общение.&lt;/p&gt;

&lt;p&gt;==&lt;/p&gt;

&lt;p&gt;Впечатляваща е наистина дързостта, с която (както е например в първата новела, писана още през 70-те години на XX век), авторът иронизира и осмива властта и базови формули на отминалия режим - и на ниво сюжет, и на ниво език. Той не пропуска да подиграе интелигентно антифашизма, партизанството, колективизацията, ОФ-организациите, връзкарството, едновремешните “калинки”, а по-късно и злоупотребите с европейски пари и проекти и съмнителния бизнес.&lt;/p&gt;

&lt;p&gt;==&lt;/p&gt;

&lt;p&gt;В пърата новела протагонистът - човек скромен и редови, още от дете вярва в разказаното от умиращия му баща - че някой си другар Котев (името! - ловко и изплъзващо се) ще го наблюдава, преценява и закриля през целия му живот и рано или късно ще му се притече на помощ във време на нужда. Котев се оказва своеобразен Годо, фигура митична и несъществуваща, илюзия, с която героят живее цял живот и напразно очаква в реалния живот. Тази илюзия е алегория за тоталитарната власт: за нея е истина, че всеки наблюдава и следи, но е заблуда, че е добронамерено и с грижа за човека.&lt;/p&gt;

&lt;p&gt;==&lt;/p&gt;

&lt;p&gt;Във втората новела, която представлява своеобразно житие и битие на Змиелова, протагонистът е особен тип, който от дете умее да общува с всякакви влечуги и отровни змии. Той е умен и атлетичен красавец, но наивен и доверчив до инфантилност, и точно поради тази близост до “смахнатостта” успява да премине през живота, като не зачита никакви правила и говори истината в ущърб на себе си - бивайки непрестанно уволняван и привикван, докато накрая заживява в колиба като местен “мъдрец” и лечител.&lt;/p&gt;

&lt;p&gt;==&lt;/p&gt;

&lt;p&gt;И докато тази новела е разсъждение за цената на честността и откритостта в едно най-малкото конюктурно време - честността като умствено разстройство, смахнатост и глупост, то третата (историята на едно старо семейно имане и опитите ми да се открие и раздели днес) е като стара приказка за Звяра на алчността и богатството, както и за съвремения Биг Брадър в една култура на кръвожадна зрелищност.&lt;/p&gt;

&lt;p&gt;==&lt;/p&gt;

&lt;p&gt;Герите на Симеонов са особняци и чешити и/или обикновени хорица, на които се случват необичайни неща. На страниците срещаме какви ли не творения на авторовото въображение: гигантски кокошки, св. Георги, жена-змеица, обитатели на Оня свят, сина на Чарли Чаплин - българина Ванчо Чарлев от Поятник, друг мъж, който се издържа, топлейки помещения с изумително високата си телесна температура, дърво, бременно от човек, детектив без очи, съмнителен концесионер, който е и писател. И още и още.&lt;/p&gt;

&lt;p&gt;==&lt;/p&gt;

&lt;p&gt;Не бих могла еднозначно да кажа, че това е “моето”, но със сигурност не може да се отрече огромното и някак охолно и непукистко въображение на Петко Симеонов, както и неведомите, понякога до абсурдност, сюжетни връзки и врътки, които той прави. Тази проза сякаш има за цел просто да се (само)забавлява и да се наслаждава на фантазията си. А това си е нещо само по себе си!&lt;/p&gt;
</description>
        <pubDate>Sun, 25 Aug 2019 00:00:00 +0000</pubDate>
        <link>/bookreviews/2019/08/25/13-14-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/bookreviews/2019/08/25/13-14-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Петко Симеонов</category>
        
        <category>пиле змия звяр и дюля</category>
        
        <category>Жанет 45</category>
        
        <category>рецензия</category>
        
        <category>новели</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Смъртта на речния водач&quot;, Ричард Фланаган, и неудържимата река на миналото</title>
        <description>&lt;p&gt;Нарочно исках да започна с дебютната книга на австралийския писател Ричард Фланаган, преди да премина към кулминацията на кариерата му - “Тесният път към далечният север”, и двете издадени на български от изд. “Колибри”. Заявката за силното му перо е налице още в първия роман - гъста и повличаща проза, подобна на бурното течение на река Франклин, един от основните герои в &lt;strong&gt;“Смъртта на речния водач”&lt;/strong&gt; и логична метафора на потока от спомени, които занимават романа.&lt;/p&gt;

&lt;p&gt;==&lt;/p&gt;

&lt;p&gt;Начинаещият Фланаган не хитрува - на практика той резюмира сюжетната си рамка още в самото заглавие: речният водач Аляж Козини попада в смъртоносния капан на водите, докато се опитва да спаси турист от групата, която предвожда в преход по река Франкин на о-в Тасмания. Спонтанен и неразумен жест, с който протагонистът предизвиква цялото си невзрачно и незначително съществуване на мъж, преживял като че ли всичко, което може да го сломи и обезличи.&lt;/p&gt;

&lt;p&gt;==&lt;/p&gt;

&lt;p&gt;Едва когато започва да умира, Аляж разбира, че неговата лична съдба е само върхът на айсберга - на тежката буца от предхождащи го родови съдби и събития, които - както казват, че се случва с умиращите - започват да се “прожектират” в съзнанието му с болезнена яснота и провиждане, което е дадено само в подобни мигове.&lt;/p&gt;

&lt;p&gt;==&lt;/p&gt;

&lt;p&gt;**Лично за мен “Смъртта на речния водач” е преди всичко книга за провалите и загубите: **&lt;/p&gt;

&lt;p&gt;==&lt;/p&gt;

&lt;p&gt;на голямата любов, на живота на детето ти, на илюзиите за корените и идентичността (и на неприемането и срама от нея), и в крайна сметка - на самия живот. С кончината на самия Аляж се слага край на цялото му родословно дърво и затова движението на мисълта може да е само назад, към началата.&lt;/p&gt;

&lt;p&gt;==&lt;/p&gt;

&lt;p&gt;Това е и меланхолична хронология на преодоляването на трудностите въпреки всичко, на дълбинното, биологично-първично, сизифовско стремление да продължиш. Авторът фиксира своя отчаян и уморен герой в неговото последно усилие да намери мир с любимата си, да изпрати баща си, да приеме лицето си “на абориген”, още един път да се отдаде на работата, която върши най-добре, макар отдавна да е загубил тренинг.&lt;/p&gt;

&lt;p&gt;==&lt;/p&gt;

&lt;p&gt;Може би основият мотив на &lt;strong&gt;“Смъртта на речния водач”&lt;/strong&gt; е, че миналото е живо, дори когато смъртта е настъпила за конкретните му носители, миналото е кръв, която продължава да тече, точно както реката.&lt;/p&gt;

&lt;p&gt;==&lt;/p&gt;

&lt;p&gt;Фланаган умело си служи с магическия реализъм (на места като че ли прекомерно) и благодарение на своя директен, кинематографски похват разкрива живота на предците на Аляж не опосредствани чрез дефицитите на собствената му несъвършена памет, а в пряка среща с тях, докато животът им се разиграва пред очите ни и чуваме собствените им уникални гласове.&lt;/p&gt;

&lt;p&gt;==&lt;/p&gt;

&lt;p&gt;Действието прескача в различни епохи и години - от Европа до Австралия, от каторжниците и коренното население в земята на Ван Димен - Тасмания, до “днешните” дни (в случая 90-те години на XX век), проследявайки заплитането на съдбата на Аляж чак до онзи минал момент, в който бялата и каторжническа кръв се смесва с аборигенската, за да оформи гените на днешния ден.&lt;/p&gt;

&lt;p&gt;==&lt;/p&gt;

&lt;p&gt;Така, използвайки гаснещото съзнание на един уж “безинтересен” живот, Фланаган разкрива богатото минало на родния си остров Тасмания и разтваря живи рани, засягайки теми, свързани с генезиса на днешното население, сложното наследство на кръвта, насилието, британското присъствие, имиграцията, колониализма, екологията. В романа се очертава ясна триада между природно, културно и историческо (генетично) наследство.&lt;/p&gt;

&lt;p&gt;==&lt;/p&gt;

&lt;p&gt;Най-плътно присъствие като че ли има самата природа на о-в Тасмания, с последната неопорочена от цивилизацията река, в нейното неуморно, естествено, неподчинимо движение. Романът изобилства от детайлни, картинни, плътни описания на флората и фауната и в този смисъл е химн на чистата природа. Не случайно Аляж и колегата му се отнасят със снизходителна насмешка към всички “неделни туристи”, за които реката не е начин на живот, а кратка ваканционна тръпка, лигава представа за мирно и приятно модерно “единение с природата”, в която те са защитени от извечния бран с истинската й природна същност и същевременно от сливането с вездесъщата й сила. В която не се налага да се изправят срещу ограниченията, слабостта и несигурностите си, така както се случва с речните водачи.&lt;/p&gt;

&lt;p&gt;==&lt;/p&gt;

&lt;p&gt;Може би единствената ми забележка към този първи роман на Фланаган е прекалената му на места многословност, (може би не по моя вкус) заиграването с езотеричното и твърде оплетената подредба на късовете истории, което ги правеше трудно проследими, още повече, че Фланаган дава име на всичките си герои, дори и най-беглите.&lt;/p&gt;

&lt;p&gt;==&lt;/p&gt;

&lt;p&gt;Въпреки това този роман е задължителен, най-малкото за тези, които са харесали “Тесният път към далечният север” и искат да прочетат още от автора.&lt;/p&gt;
</description>
        <pubDate>Fri, 23 Aug 2019 00:00:00 +0000</pubDate>
        <link>/bookreviews/2019/08/23/10-47-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B5%D1%87%D0%BD%D0%B8%D1%8F-%D0%B2%D0%BE%D0%B4%D0%B0%D1%87-%D1%80%D0%B8%D1%87%D0%B0%D1%80%D0%B4-%D1%84%D0%BB%D0%B0%D0%BD%D0%B0%D0%B3%D0%B0%D0%BD-%D0%B8-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC%D0%B0%D1%82%D0%B0-%D1%80%D0%B5%D0%BA%D0%B0-%D0%BD%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE.html</link>
        <guid isPermaLink="true">/bookreviews/2019/08/23/10-47-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B5%D1%87%D0%BD%D0%B8%D1%8F-%D0%B2%D0%BE%D0%B4%D0%B0%D1%87-%D1%80%D0%B8%D1%87%D0%B0%D1%80%D0%B4-%D1%84%D0%BB%D0%B0%D0%BD%D0%B0%D0%B3%D0%B0%D0%BD-%D0%B8-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC%D0%B0%D1%82%D0%B0-%D1%80%D0%B5%D0%BA%D0%B0-%D0%BD%D0%B0-%D0%BC%D0%B8%D0%BD%D0%B0%D0%BB%D0%BE%D1%82%D0%BE.html</guid>
        
        <category>Ричард Фланаган</category>
        
        <category>смъртта на речния водач</category>
        
        <category>Колибри</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Антония Апостолова: Баналността на вечните теми ражда най-силния литературен материал</title>
        <description>&lt;p&gt;&lt;em&gt;Когато Камелия Кучер, талантливата авторка на романите “Дом” и предстоящия “Нощ” (изд. “Хермес”), настоя да направи интервю с мен за собствения ми сайт, ми се стори изключително странно. Но тя все пак ме убеди. Единствената разлика е, че тя е авторът, а платформата е тази, на която и без това публикувам редовно разговори с наши писатели. И така - отговарям на въпросите й:&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Има ли нишка, която свързва цялото ти творчество и коя е тя? Какво ме очаква като читател, който тепърва ще разгърне света на “Потъване в мъртво море”?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония&lt;/strong&gt;&lt;/em&gt;: Има. И тя не беше предварително “назначена”, а се получи органично, естествено, като че ли избистрена от наследството на миналото ми - защото вярвам, че ние сме направени преди всичко от нашето минало. Иде ми да се пошегувам, че нищо добро не очаква читателя, но не винаги са разбирали тъмния ми хумор, а в случая се шегувам само до някъде. Не бих искала да плаша читателите, но нишката, която свързва тези разкази, не е лека, а тежи - общата тема на историите е загубата, ентропията, често смъртта. Героите ми - различни по възраст и вид двойки, преживяват своето спасяване, приближаване или пълен досег с тях, а аз ги изследвам подобно на хомункулуси, проследявам жестовете им, завладелите ги мисли, движението на паметта им.&lt;/p&gt;

&lt;p&gt;==&lt;/p&gt;

&lt;p&gt;Да, протагонистите ми са поставени в ситуации, които могат да се случат на всеки от нас, но аз никога не съм обичала “битовата”, нито пък остросюжетната проза, без в нея задължително да присъстват големите теми. Всъщност, много по-трудно е да обговориш именно баналните, всекидневни сюжети по силен и вълнуващ начин. А за мен тези теми са именно такива. Баналността и повторимостта на смъртта, например, не я прави по-малко интересен материал за литературата - напротив, чрез вечните теми като нея се разкрива майсторството на писателския глас.&lt;/p&gt;

&lt;p&gt;==&lt;/p&gt;

&lt;p&gt;Впрочем, тя присъстваше дори когато бях на 16 и издадох първата си книга с поезия “Солена ябълка”. Там също имаше много наситен мрак, пронизан и облагороден от безпощадната светлина, и някой, да някой, ме беше нарекъл “древен дух” заради зрелостта на темите в лириката ми - дори и на тази съмнителна възраст.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Камелия: Всеки автор вероятно оставя частица от себе си в написаното. Ти къде си в твоите разкази? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; Навсякъде. Вероятно това е неизбежно за всеки дебютиращ специално в прозата - да изцеди всичко, способно да се превърне в литература, от живота си. Всъщност то винаги е много повече, отколкото си мислим. Наистина съм навсякъде в тези страници, и не само аз, но и близките ми, дори детето ми, но тези частици са толкова разпръснати, че трябват детективски способности, за да бъдат сглобени обратно до достоверна лична история. Мисля, че балансът между личен опит и фикция е най-продуктивен, най-плътен, най-убедителен.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Камелия: Говориш за вратите, пред които неминуемо се изправяме. Кого губим най-често в този преход - себе си или другите? И кой ги затваря и отваря - съдбата или самите ние? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; Невидимите врати са навсякъде в живота ни, всяко решение, всяка стъпка отварят една и затварят друга врата - и това е едно от верните клишета. Някои са истински масивни порти и пристъпването през тях е със съществени последици. Правим го винаги самите ние, дори когато изглежда, че друг(о) ни е довел(о) до там. Съдбата сме самите ние, колкото и да съм изкушавана да си мисля, че всичко е предопределено и заделено, опаковано някъде другаде за нас (при това го казвам с уточнението, че съм вярваща). Това е преследващо, натрапчиво, клаустрофобично чувство, ако мислим за него непрекъснато, и затова го правим в особени редки моменти.&lt;/p&gt;

&lt;p&gt;==&lt;/p&gt;

&lt;p&gt;Като че ли за това пиша в тези разкази - за тези специални моменти на меланхолична проницателност. Героите ми се изправят срещу себе си или паметта за случилото се с тях - те като че ли разопаковат опита си, надяват очилата за близко виждане, надничат през гръб към бездната, по ръба на която едва са преминали. Ала понякога пропадането е неизбежно и неудържимо.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Камелия: Солта е онази екзистенциална подправка на живота, която ни учи да разпознаваме и ценим кратките моменти, подправени със сладост. Но какво е солта в твоите разкази?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; Солта е и в двете ми книги досега и заглавието на първата като че ли ясно говори за това, за което питаш - “Солена ябълка”, солта във всяка сладост. Във втората тя дойде сякаш от едноименния разказ, чието действие се развива на Мъртво море, мястото, което първо посетих, когато пристигнах в Израел при бъдещия си съпруг. Усещането беше извънземно - онзи лунен, сух, солен пейзаж, който може да подлюти фантазията, да възбуди чувствеността, да даде друг цвят на всичко дотогава. Той става декор на онова, което се случва с двойката в разказа - то е уж нищо, защото е въобразено, но именно онова, което си въобразяваме, говори най-силно за нас понякога.&lt;/p&gt;

&lt;p&gt;==&lt;/p&gt;

&lt;p&gt;Изправен пред заплахата на този опустошителен пейзаж - отвън и вътре в себе си, протагонистът преоткрива уюта на споделените ни белези и несъвършенства, както и притегателната сила на отнеманията, които времето ни е причинило. В друг разказ малко дете ближе солница - момент на инстинктивно приближаване към вкуса на съществуването, който особено обичам.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Разделяме ли се някога с раздялата? Раздялата като наша съставна част – за такава раздяла ли пишеш?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; Раздялата е навсякъде в тези разкази, така както кухините са зад всяко наше последващо изпълване - без тях то би било невъзможно. Някъде раздялата е спасително преодоляна, другаде е несъзнавана, или подценена, или насилена, или неизбежна, или глупаво допусната. Понякога е раздяла с мъртвите, а понякога просто с илюзиите за себе си.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Някои от разказите ни отвеждат далеч от България - в Израел, в Гърция. Какво свързва тези места?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Антония: **_Соленото море? Сега ми хрумна, навсякъде там има море. Иначе съпругът ми е израелец и отдавна се чувствам културно посветена в онзи свят. Дори ми се искаше да напиша изцяло “израелска” книга с разкази, чието действие се развива там. В тази книга те са три. Един от тях дори е “политически”, поне на повърхността, тъй като изключително личната история на една несъстояла се двойка, която разказвам в него, е свързана със събитията около убийството на Ицхак Рабин, ключова историческа фигура.&lt;/p&gt;

&lt;p&gt;==&lt;/p&gt;

&lt;p&gt;А, и още нещо - мнозина ми казват, стига де, всички знаят, че в Мъртво море не може да се потъне. Затова и си позволих малка “врътка”, като оставих думата “мъртво” с малка буква в заглавието. Защото всеки има едно такова море, една територия на неизбежност, която го засмуква противно на логиката и правилата и го преобразява.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Какъв читател си? Каква литература предпочиташ?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; Чета много от дете, винаги предпочитах четенето пред игрите, до саможивост. Може би най-силният ми период на четене беше по време на гимназията, когато изчетох какво ли не - руската класика, екзистенциалистите, базови световни автори. Сега този период на наситено четене като че ли се възкреси, откакто създадох и поддържам литературния сайт за рецензии, интервюта с автори и преводна поезия &lt;strong&gt;“Литературни разговори с Антония Апостолова”&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Чета почти всичко ново, което излиза на пазара и е съзвучно на литературния ми вкус. Понякога и по три книги на седмица, тъй като в момента не работя и съм се посветила изцяло на този книжен сайт, разбира се напълно доброволно. Обичам това, което правя и обръщам специално внимание на съвременните български автори, които за жалост рядко са на фокус (освен известните изключения) и които за съжаление нямат изградени отношения на съпричастие и подкрепа помежду си и често умишлено мълчат един за друг. Мисля, че този инфантилен “провинциализъм” е излишен и смехотворен, той не ползва никого. Твоите почитатели няма да се увеличат, нито ще ги отнемеш и ще си ги присвоиш от онзи, за чийто талант мълчиш. Въпрос на доблест и широка скроеност.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: На кой участък от твоя житейски път можем да поставим ”Потъване в мъртво море”?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt;&lt;/em&gt; На попрището жизнено в средата. Всъщност, нека разкрия, че имам завършен ръкопис и на роман, който бе започнат преди много години. Реших обаче, че за дебют разказите са много по-подходящи. Надявам се, когато му дойде времето, да споделя и романа с читателите - още повече, че той е далеч по-личен и автобиографичен. Но има време.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Камелия: Какви истории искаш да пишеш?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Антония: **_Трудни. Предизвикващи. Чувствено-интелектуални. Вечни.&lt;/p&gt;
</description>
        <pubDate>Wed, 21 Aug 2019 00:00:00 +0000</pubDate>
        <link>/interviews/2019/08/21/13-39-%D0%B0%D0%BD%D1%82%D0%BE%D0%BD%D0%B8%D1%8F-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2%D0%B0-%D0%B1%D0%B0%D0%BD%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D1%87%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D1%80%D0%B0%D0%B6%D0%B4%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%BC%D0%B0%D1%82%D0%B5%D1%80%D0%B8%D0%B0%D0%BB.html</link>
        <guid isPermaLink="true">/interviews/2019/08/21/13-39-%D0%B0%D0%BD%D1%82%D0%BE%D0%BD%D0%B8%D1%8F-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2%D0%B0-%D0%B1%D0%B0%D0%BD%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D1%87%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D1%80%D0%B0%D0%B6%D0%B4%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%BC%D0%B0%D1%82%D0%B5%D1%80%D0%B8%D0%B0%D0%BB.html</guid>
        
        <category>Антония Апостолова</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>&quot;Потъване в мъртво море&quot; - разкази за загубата, човешките щети и светлината зад пукнатините ни</title>
        <description>&lt;p&gt;Разказите в сборника на Антония Апостолова “Потъване в мъртво море” (изд. “Жанет 45”) са обединени от общата тема за човешките загуби и щети – истински или въображаеми, несъзнавани или подценявани, неизбежни или твърде закъснели. Това са истории за вратите, през които преминаваме и които се затварят след нас, най-голямата от които – на смъртта, но същевременно и за спасителната светлина, която прозира през всички наши разкъсвания и пукнатини.&lt;/p&gt;

&lt;p&gt;==&lt;/p&gt;

&lt;p&gt;Авторът ни отвежда в България, Гърция и Израел, за да ни разкаже съдбите на героите си с ярка поетична образност, меланхоличен ритъм и завладяваща атмосфера. Героите са различни по вид, възраст и взаимоотношения двойки – фатално влюбени едно в друго деца, опасно неразличими близначки, разделени себични родители, партньори, загубили другия, двойки с твърде голяма разлика, семейства, преодолели измяната или преоткрили красотата на белезите, което ни нанася времето.&lt;/p&gt;

&lt;p&gt;==&lt;/p&gt;

&lt;p&gt;В този смисъл това са истории за човешката ентропия. С психологическа проницателност и внимание към детайла Антония Апостолова разказва за потъването, което се случва с всеки от нас, но което преживяваме и осмисляме сами за себе си.&lt;/p&gt;

&lt;p&gt;==&lt;/p&gt;

&lt;p&gt;За историите в сборника Йорданка Белева пише: “В тези разкази има много сол. Не като овкусител, а като консервант: потъването в загубите е трайно. И не страници разлистваш, а солни мини – дълбочината придърпва в едновременност от неудържим поетичен език и зрялата словесност на майстор-разказвач. Затова не приемам тази книга като дебютна. По-лесно ми е да повярвам, че Антония Апостолова не е издала първите си няколко ръкописа, за да се появи между тези корици автоантологията на нейните талант и ерудиция.”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Още мнения:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Марин Бодаков&lt;/strong&gt;: “Антония Апостолова пренася изящното изкуство на човешката двойка в изоставени от литературата днес територии. В нейната книга самият разказ отново е изящно изкуство. А авторката е твърде прозорлива: в нейните истории пробягват ледените пламъчета на променливата близост. Ожесточените поетически мигове на “Потъване в мъртво море” сочат всички неосъществени възможности и пред героите на Антония, и пред самите нас.”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Силвия Чолева&lt;/strong&gt;: “Разкази с психологическа дълбочина, нюанси и чувствителност към детайла, с езиково богатство и стилистично разточителство. Антония Апостолова разгръща необичайно сюжетите, има усет за добър финал и пише с увереност и размах. „Потъване в мъртво море“ е успешният ѝ дебют в прозата.”&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Керана Ангелова&lt;/strong&gt;: “С излизането на бял свят на сборника „Потъване в мъртво море” в българската литература се появява изключително интересен разказвач. Ще оценят тази поява читатели, които разбират какво писателско умение се изисква да преобразяваш структурата на разказа, както и обема му, в ново пространство и то да има далечни хоризонти, без да излиза от рамките на дефинираното за жанра. Макар да е нарисувана картината на ограничен отрязък от време, читателят добива представа за бъдещите отношения на героите мъж и жена. (Понеже във всяка история има един мъж и една жена в различни взаимоотношения и на различна възраст).&lt;/p&gt;

&lt;p&gt;==&lt;/p&gt;

&lt;p&gt;Във всички истории темата е смъртта или загубата, равносметката, човешките щети и това обединява разказите интонационно и психологически, като по някакъв начин ги свързва в общо повествование.&lt;/p&gt;

&lt;p&gt;==&lt;/p&gt;

&lt;p&gt;Езикът на Антония Апостолова е език на поет и прозаик едновременно и тази възможност го извайва образен, гъвкав и свеж. Езикът на един интелигентен писател, който в своя белетристичен дебют прави сериозна заявка за бъдещи литературни постижения.”&lt;/p&gt;
</description>
        <pubDate>Wed, 21 Aug 2019 00:00:00 +0000</pubDate>
        <link>/mybooks/2019/08/21/10-32-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%B2-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D1%89%D0%B5%D1%82%D0%B8-%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B0%D1%82%D0%B0-%D0%B7%D0%B0%D0%B4-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B8%D1%82%D0%B5-%D0%BD%D0%B8.html</link>
        <guid isPermaLink="true">/mybooks/2019/08/21/10-32-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%B2-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D1%89%D0%B5%D1%82%D0%B8-%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B0%D1%82%D0%B0-%D0%B7%D0%B0%D0%B4-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B8%D1%82%D0%B5-%D0%BD%D0%B8.html</guid>
        
        <category>Антония Апостолова</category>
        
        <category>потъване в мъртво море</category>
        
        <category>Жанет 45</category>
        
        <category>разкази</category>
        
        <category>нова книга</category>
        
        
        <category>mybooks</category>
        
      </item>
    
      <item>
        <title>Чешкият феномен за деца &quot;Чифтоядците&quot; излиза на български</title>
        <description>&lt;p&gt;Вълшебната история на Павел Шрут и Галина Миклинова „Чифтоядците” (изд. „Изида“, преводът – Красимир Проданов) спечели вече хиляди детски сърца из цяла Европа, а Хихльо, главното действащо лице в това приключение, се сдоби със славата на супергерой. Всъщност, първоначалната идея била да се създаде чешки вариант на историята на “Хари Потър”, още повече че илюстраторката е художник и на чешките издания на книгите на Дж. К. Роулинг.&lt;/p&gt;

&lt;p&gt;==&lt;/p&gt;

&lt;p&gt;Но за какво всъщност иде реч…&lt;/p&gt;

&lt;p&gt;==&lt;/p&gt;

&lt;p&gt;Чифтоядците са странни и загадъчни създания, чието съществуване винаги сме подозирали, макар и без доказателства. Те приличат на носен чорап, само дето на върха си имат нещо като хобот. С него търсят своята прехрана – нашите чорапи, които забравяме къде ли не. Те имат и един важен принцип: винаги изяждат само единия от чифта.&lt;/p&gt;

&lt;p&gt;==&lt;/p&gt;

&lt;p&gt;Туламор-старши обаче иска да промени правилата. Добре, че е добрият Хихльо, който решава да защити честта на чифтоядците. В историята се намесват още разсеяният господин Лаврентий, както и смахнатият учен Къдрафиол. Но май и те ще си намерят майстора, когато на пътя им се изпречи ужасяващата чифтоядска банда на Дедерон Камата.&lt;/p&gt;

&lt;p&gt;==&lt;/p&gt;

&lt;p&gt;Това е приключение, в което чорапите хвърчат на всички страни, а напрежението се покачва с всяка страница. Написана с невероятно чувство за хумор и съспенс от Павел Шрут и илюстрирано прекрасно от Галина Миклинова, „Чифтоядците” бързо и лесно се превръща в семейно забавление и дори страст. Много приключения, гангстерски битки и смях ви очаква в книгата – защото въпросът е… на чорап и смърт!&lt;/p&gt;

&lt;p&gt;==&lt;/p&gt;

&lt;p&gt;Началото е простичко – млада художничка на име Галина Миклинова (1970) носи куп илюстрации на улегнал и известен разказвач и поет на име Павел Шрут (1940-2018). Действието се развива в Прага. И нали писателят е наблюдателен, погледът му остава залепен за дупката върху чорапа на илюстраторката.&lt;/p&gt;

&lt;p&gt;==&lt;/p&gt;

&lt;p&gt;Така се слага старта на едно от най-успешните сътрудничества в полето на чешката детска книга. А заедно с това ще се роди и роман, способен да накара децата да четат повече.&lt;/p&gt;

&lt;p&gt;==&lt;/p&gt;

&lt;p&gt;„Чифтоядците“ получават най-голямата чешка литературна награда – „Магнезия Литера“. Тиражът е огромен и тогава творческият тандем Шрут-Миклинова решава, че е време за продължение: „Чифтоядците се завръщат“ и „Чифтоядци завинаги“. Успехът на книгите води и до създаване на пълнометражен анимационен филм, режисиран от самата Галина Миклинова. Манията по странните същества се изразява и в специална колекция чорапи с цветовете на отделните чифтоядци.&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/paveligalina.jpg&quot; alt=&quot;&quot; /&gt;&lt;/p&gt;
</description>
        <pubDate>Tue, 20 Aug 2019 00:00:00 +0000</pubDate>
        <link>/newbooks/2019/08/20/10-51-%D1%87%D0%B5%D1%88%D0%BA%D0%B8%D1%8F%D1%82-%D1%84%D0%B5%D0%BD%D0%BE%D0%BC%D0%B5%D0%BD-%D0%B7%D0%B0-%D0%B4%D0%B5%D1%86%D0%B0-%D1%87%D0%B8%D1%84%D1%82%D0%BE%D1%8F%D0%B4%D1%86%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/08/20/10-51-%D1%87%D0%B5%D1%88%D0%BA%D0%B8%D1%8F%D1%82-%D1%84%D0%B5%D0%BD%D0%BE%D0%BC%D0%B5%D0%BD-%D0%B7%D0%B0-%D0%B4%D0%B5%D1%86%D0%B0-%D1%87%D0%B8%D1%84%D1%82%D0%BE%D1%8F%D0%B4%D1%86%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>чифтоядците</category>
        
        <category>Павел Шрут</category>
        
        <category>Изида</category>
        
        <category>детска</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>&quot;Моят едипов комплекс и други истории&quot; събира 30 истории на &quot;ирландския Чехов&quot; Франк О`Конър</title>
        <description>&lt;p&gt;Франк О’Конър (1903-1966) е познат в България най-вече на любителите на късия разказ от няколко антологии. За тях името му е като парола, таен код, който указва къде има литературно съкровище.&lt;/p&gt;

&lt;p&gt;==&lt;/p&gt;

&lt;p&gt;Сега до него имат достъп всички – 30 от най-добрите разкази на Франк О’Конър излизат в самостоятелен том от 640 страници със заглавие „Моят едипов комплекс и други истории”. Зад книгата стои издателство „Лист”, преводът е дело на Иглика Василева, а корицата – на Дамян Дамянов.&lt;/p&gt;

&lt;p&gt;==&lt;/p&gt;

&lt;p&gt;Наричат Франк О’Конър „ирландския Чехов” заради думите на нобеловия лауреат Уилям Бътлър Йейтс: „О’Конър прави за Ирландия това, което Чехов направи за Русия”. Писателят Ричард Елман го обявява за „Флобер сред блатата”, а през 2000 г. е учредена наградата за къс разказ „Франк О’Конър”.&lt;/p&gt;

&lt;p&gt;==&lt;/p&gt;

&lt;p&gt;В „Моят едипов комплекс” историите на ирландския писател са подредени хронологично, не само спрямо живота на автора, а според живота на всеки от героите. Първите разкази описват детството, следващите – зрелостта, а последните навлизат в старостта и насочват вниманието към мисълта и подготовката за смъртта. Точно тази книга преди години е открита случайно в книжарница от Джулиан Барнс, който казва, че само голям писател би сложил такова заглавие на своя творба.&lt;/p&gt;

&lt;p&gt;==&lt;/p&gt;

&lt;p&gt;**Във всеки от разказите на О’Конър има поне едно зрънце от лично преживяна история. **&lt;/p&gt;

&lt;p&gt;==&lt;/p&gt;

&lt;p&gt;На четиринайсет Франк О’Конър напуска училище, на петнайсет воюва срещу Короната – влиза в редиците на ИРА и подрива властта на Негово величество Джордж V. На деветнайсет е хвърлен в затвора заради бунтовната си дейност и престоява там една година, а на четиридесет вече е признат писател. Работил е като учител по ирландски, библиотекар, преводач и директор на театър.&lt;/p&gt;

&lt;p&gt;==&lt;/p&gt;

&lt;p&gt;Франк изплаква на този свят на 17 септември 1903 г. с името Майкъл Франсис О’Донован. Когато го ражда, майка му Мeри е на 38 години и той остава единственото ѝ дете. Баща му Майкъл е ветеран, горд с двете си пенсии от Британската армия, тежък алкохолик и черноработник. Редовно малтретира жена си и сина си, а заради пиянството не може да си намери стабилна работа. Затова майката издържа семейството като чисти чужди къщи.&lt;/p&gt;

&lt;p&gt;==&lt;/p&gt;

&lt;p&gt;Бъдещият писател обожава майка си, а отношението към баща му е горчиво негодувание. Той сменя фамилията си О’Донован с моминската на майка си - О’Конър. И вместо Майкъл, предпочита да го наричат Франк – от Франсис. В спомените си той нарича детството си „онези ужасни години” и признава, че никога не е успял да прости на баща си стореното зло.&lt;/p&gt;

&lt;p&gt;==&lt;/p&gt;

&lt;p&gt;Когато майка му е на седемдесет, О’Конър с ужас научава от личния си лекар, че тя от години страда от хроничен апендицит, стоически е издържала на болките и никога не е имала време или пари да отиде на лекар.&lt;/p&gt;
</description>
        <pubDate>Mon, 19 Aug 2019 00:00:00 +0000</pubDate>
        <link>/newbooks/2019/08/19/12-19-%D0%BC%D0%BE%D1%8F%D1%82-%D0%B5%D0%B4%D0%B8%D0%BF%D0%BE%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B8-%D0%B4%D1%80%D1%83%D0%B3%D0%B8-%D0%B8%D1%81%D1%82%D0%BE%D1%80%D0%B8%D0%B8-%D1%81%D1%8A%D0%B1%D0%B8%D1%80%D0%B0-30-%D0%B8%D1%81%D1%82%D0%BE%D1%80%D0%B8%D0%B8-%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B8%D1%8F-%D1%87%D0%B5%D1%85%D0%BE%D0%B2-%D1%84%D1%80%D0%B0%D0%BD%D0%BA-%D0%BE%D0%BA%D0%BE%D0%BD%D1%8A%D1%80.html</link>
        <guid isPermaLink="true">/newbooks/2019/08/19/12-19-%D0%BC%D0%BE%D1%8F%D1%82-%D0%B5%D0%B4%D0%B8%D0%BF%D0%BE%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B8-%D0%B4%D1%80%D1%83%D0%B3%D0%B8-%D0%B8%D1%81%D1%82%D0%BE%D1%80%D0%B8%D0%B8-%D1%81%D1%8A%D0%B1%D0%B8%D1%80%D0%B0-30-%D0%B8%D1%81%D1%82%D0%BE%D1%80%D0%B8%D0%B8-%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B8%D1%8F-%D1%87%D0%B5%D1%85%D0%BE%D0%B2-%D1%84%D1%80%D0%B0%D0%BD%D0%BA-%D0%BE%D0%BA%D0%BE%D0%BD%D1%8A%D1%80.html</guid>
        
        <category>Франк О`Конър</category>
        
        <category>разкази</category>
        
        <category>Лист</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Забележителният Гайто Газданов - три романа на нивото на световната класика</title>
        <description>&lt;p&gt;&lt;em&gt;“…откривайки за себе си Газданов, изпитах рядкото чувство за състояло се откровение. Газданов е значително по-фин и вълнуващ писател от Набоков”&lt;/em&gt;, споделя руският писател Виктор Ерофеев, като с тези думи напълно изразява изпитаното от мен, след като буквално за няколко дни погълнах един след друг трите издадени у нас романа на руския писател от осетински произход – един от най-ярките представители на руската литературна диаспора в Париж от първата половина на XX век.&lt;/p&gt;

&lt;p&gt;==&lt;/p&gt;

&lt;p&gt;Неудобството, че откривам Гайто Газданов едва сега донякъде се обяснява и извинява от факта, че той по принцип е - при това абсолютно незаслужено - малко познат не само у нас, но и в чужбина, и в самата Русия. С трите му издадени на български (изд. “Аквариус”) романа - &lt;strong&gt;“Вечер у Клер”, “Призракът на Александър Волф” и “Пътища в нощта”&lt;/strong&gt; - се сдобих на последния панаир на книгата и реших да напиша една обща статия, тъй като в огромна степен прочитът им представляваше органично и постъпателно, почти непрекъснато действие.&lt;/p&gt;

&lt;p&gt;==&lt;/p&gt;

&lt;p&gt;Прозата на Гайто Газданов в голямата си част е без- или поне малосюжетна, а елементът на автобиографичност е значителен. Неговите разказвачи от първо лице, дори в редките случаи, когато са назовани с име, като че са един и същ човек - те споделят общо минало, произлизат от една и съща социална и интелектуална среда, животът им е маркиран от еднакви събития - като например неизменното участие в Гражданската война и напускането на Русия с параход, престоят в Истанбул и други балкански страни (сред които в биографията на самия Газаданов е и Шумен, където той учи две години в руска гимназия, преди да продължи на Запад). У читателя се натрапва усещането, че не друг, а един човек, самият писател, говори в тези романи, както е в особено автобиографичните “Вечер у Клер” и “Пътища в нощта”.&lt;/p&gt;

&lt;p&gt;==&lt;/p&gt;

&lt;p&gt;Докато единият разказва за детството в Русия, както и участието в Гражданската война до принудителното напускане на родината - и бих го сравнила с комбинация от “Speak, Memory/Други брегове” на Набоков и “Доктор Живаго” на Пастернак, то вторият отразява периода в Париж, когато, също като протагониста си, Газданов е принуден да работи всякакъв нископлатен труд, вкл. и нощен шофьор на такси.&lt;/p&gt;

&lt;p&gt;==&lt;/p&gt;

&lt;p&gt;**Паралелите, които се правят за Газдановата проза, обикновено са с Пруст, Набоков, Бунин, Достоевски и др. **&lt;/p&gt;

&lt;p&gt;==&lt;/p&gt;

&lt;p&gt;Всъщност заедно с Набоков двамата принадлежат към младото поколение на руските писатели в емиграция и в този смисъл са в пряка конкуренция, като интересното е, че макар и пестеливо, се изказват ласкаво един за друг.&lt;/p&gt;

&lt;p&gt;==&lt;/p&gt;

&lt;p&gt;Опирайки се на класическата руска традиция, Газданов търси и открива свой собствен литературен път, свой авангард, своя поетика. Забележителна е способността му да фиксира психологическите състояния на героите си и да изгражда релефна карта на душевната чувствителност, а неговите често дълги, протяжни, витиевати изречения с много подчинени и вмъкнати фрази и тежнение към абстрактните понятия създават специфичен ритъм и биха могли да затруднят забързания съвременен читател, но пък доставят неизмеримо удоволствие. Газданов не е злободневен и политически, негов фокус са вътрешния живот и проявленията му.&lt;/p&gt;

&lt;p&gt;==&lt;/p&gt;

&lt;p&gt;**“Вечер у Клер” е първият роман на Гайто Газданов, написан през 1929 г. **&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/gaitogazdanovbooks.png&quot; alt=&quot;&quot; /&gt;&lt;/p&gt;

&lt;p&gt;Въпреки заглавието, което създава очакването за любовно четиво, тази нишка - с французойката Клер, която героят среща още в Русия и към която питае несподелени чувства десет години преди отново да я срещне в Париж и най-после да утоли копнежа си по нея - е само рамка (с името на Клер буквално се отваря и затваря този роман). Преживяното през въпросната нощ задвижва съзнанието на героя за цял един свят от спомени. В този плик с името на Клер, се случва авторефлексията, медитативният и носталгичен монолог, припомнянето на всички онези събития и хора от времето в Русия, оставили отпечатък в живота на героя.&lt;/p&gt;

&lt;p&gt;==&lt;/p&gt;

&lt;p&gt;Тук е безгрижното и щастливо детство, сърдечният баща и неговата преждевременна смърт, фината, сдържана, но любяща майка, смъртта на сестрите, скучният живот в кадетския корпус, срещата с Клер, постъпването едва 16-годишен при белогвардейците, участието в Гражданската война на борда на брониран влак, срещата с десетки типажи, учители, роднини, събратя по бой и др.&lt;/p&gt;

&lt;p&gt;==&lt;/p&gt;

&lt;p&gt;Героят–автор се присъединява към “белите” със съзнанието, че няма да спечелят – както го уверява чичо му, един от особено ярките герои в романа, оставил пророчески и цинично проницателни думи за хода на историята и това на коя страна са сега силата и „правото“ (на селяните, чийто ред, както при биологичните видове, е да живеят). Героят, също като самия Гайто, отива на отворените фронтове,&lt;/p&gt;

&lt;p&gt;==&lt;/p&gt;

&lt;p&gt;**„за да види какво е война“, воден повече от стремежа си към новото и неизвестното, **&lt;/p&gt;

&lt;p&gt;==&lt;/p&gt;

&lt;p&gt;отколкото от убеждение. Той дори обръща внимание на историческата случайност, признавайки, че вероятно би се присъединил и към червените, ако е бил на тяхна територия. Погледът към Гражданската война в романа е по-скоро камерен и статичен, отколкото мащабен и на разгърнати военни действия. Авторът търси психологическите измерения на войната, обрисува човешките типове и характери, които изпълват редиците на белогвардейците. Те съвсем не са идеализирани и са далеч от митовете за нравствено превъзходство и благородство, а са разнолики и представени с безпощадна искреност. Войната в романа е декор, на който изпъква целият спектър от низкото до героичното – страхливци, негодници, лъжци, мошеници, смелчаци, благородници, – описани живо и плътно от Газданов.&lt;/p&gt;

&lt;p&gt;==&lt;/p&gt;

&lt;p&gt;Силни са описанията и на последните дни в Севастопол преди отплаването за чужбина и, както пророчески възкликва един от героите, “остава ни само да пътуваме и пътуваме”. Това несвършващо пътуване за “бившите хора” е не само из Европа в опит за установяване, но и непрекъснато назад, към спомена за родината и самите себе си. “Възпитанието ми не ме е научило на изкуството на самозабравата”, казва разказвачът.&lt;/p&gt;

&lt;p&gt;==&lt;/p&gt;

&lt;p&gt;**Най-зрелият роман на Газданов – „Пътища в нощта“, като че ли продължава историята – **&lt;/p&gt;

&lt;p&gt;==&lt;/p&gt;

&lt;p&gt;там, където героят (макар и условно друг) вече живее в Париж и след серия от тежкa работa – хамалин, общ работник във фабрика, мияч на локомотиви и т.н., вече е шофьор на такси из нощен Париж, „гигантската лаборатория, където се извършват експерименти с формите на човешко съществуване“. Целият този – така различен и противопоставен на дневния – Париж с неговите проститутки и сутеньори, пияници и луди, пропаднали и клошари, имигранти, изгубили предишния си свят, и френски работници, буди у него и отвращение, и съжаление, и погнуса, и неохотно съпричастие. Но тази тъжна и горчива книга, от която струи поквара и обезверение, е същевременно нелишена от ирония и поводи за усмивка и не е непременно тежка и безпросветна. Газданов успява да напише тъмната поезия на човешкото падение, осветена от нощните улични лампи.&lt;/p&gt;

&lt;p&gt;==&lt;/p&gt;

&lt;p&gt;Разказвачът - интелигентен, начетен човек, с огрубяла отвън вътрешна доброта - макар и атеист, влиза несъзнателно и привидно неохотно в христова роля, според евангелското: “Дойдете при Мен всички отрудени и обременени и Аз ще ви успокоя”.&lt;/p&gt;

&lt;p&gt;==&lt;/p&gt;

&lt;p&gt;**Той се превръща в изповедник и спонтанен спътник на всички тези герои и клиенти, **&lt;/p&gt;

&lt;p&gt;==&lt;/p&gt;

&lt;p&gt;с които никой никога през живота им не е разговарял така - сам той трезвен, искрен до жестокост, отстранен и неподвластен на света им, на неговите слабости и съблазни. Сред тях са пропилият се философ с прякор Платон, умиращата бивша куртизанка Ралди, проститутките Сюзан и Алис, сънародникът му Федорченко, живял винаги без мисъл за абстрактното и полудял до смърт от непосилното бреме на екзистенциалните въпроси за смисъла на съществуването, нападнали го твърде късно и неумолимо в живота. Там са и случайните пътници, оставили в колата на протагониста дъх на алкохол и сексуална възбуда.&lt;/p&gt;

&lt;p&gt;==&lt;/p&gt;

&lt;p&gt;„Пътища в нощта“ е не само роман за човешките клоаки на френската столица, но и истинен документ за живота и падението на руската емиграция – живот, който далеч не съответства на нейното бивше положение, интелектуален багаж и нравствена и емоционална дълбочина.&lt;/p&gt;

&lt;p&gt;==&lt;/p&gt;

&lt;p&gt;**Може би най-силно сюжетен е „Призракът на Александър Волф“, който донякъде носи белезите на детективска мистерия. **&lt;/p&gt;

&lt;p&gt;==&lt;/p&gt;

&lt;p&gt;Впрочем освен че се носи от история на история, тук Газданов като че ли непрекъснато сменя и жанровете (мистерия, спортен репортаж, любовен психологически роман и т.н.), но това е така плавно и увлекателно, че нито за миг не можем да се откъснем.&lt;/p&gt;

&lt;p&gt;==&lt;/p&gt;

&lt;p&gt;В този роман любовта на героя към парижката имигрантка Елена Николаевна (любов, която изисква постоянно творческо усилие и предизвиква изострени до предел чувства с ледена чистота и безкористност на страстта) също е катализатор за спомени, но главната тема на романа остава тази за съдбата и смъртта. &lt;em&gt;“Всяка любов е опит да забравиш съдбата си, наивна илюзия за кратко безсмъртие… Но и в нея не е трудно да се прозре бавната работа на смъртта”&lt;/em&gt;, пише Газданов.&lt;/p&gt;

&lt;p&gt;==&lt;/p&gt;

&lt;p&gt;В романа протагонистът, който вярва, че по време на Гражданската война е избегнал по чудо смъртта и е убил противника си, внезапно открива, че онзи не само е жив и живее в Англия, но е описал случилия се между тях съдбовен момент в разказ. Героят тръгва да го издирва, без да съзнава, че съдбата и на двамата е свързана и със самата Елена. Когато най-после се срещат, той открива, че откакто изстрелът му е пропуснал сърцето на Александър Волф, Волф е заживял живот на призрак.&lt;/p&gt;

&lt;p&gt;==&lt;/p&gt;

&lt;p&gt;**Александър Волф е пленителен и неустоим, но вярва, че е пропуснал срещата със смъртта си и цялото му съществуване е посветено на това. **&lt;/p&gt;

&lt;p&gt;==&lt;/p&gt;

&lt;p&gt;Той вярва, че носим постоянно в себе си своята смърт, пътуваме продължително към нея и към „прекъсването на ритъма“, а да живеем с отворени очи за това, значи да сме неизбежно нещастни и тъжни, подобно на пуснатите от затвора за два дни, които знаят, че ги чакат обратно и затова не могат да живеят като останалите.&lt;/p&gt;

&lt;p&gt;==&lt;/p&gt;

&lt;p&gt;Убийството, в началото ни още от Каин и Авел насам, има притегателна сила и носи могъществото да преодолееш съдбата и сляпата сила, да определиш сам момента на прекъсването (разсъждения, които напомнят на Ивановите у Достоевски). Смъртта и щастието са понятия от един и същи порядък, те имат общо с неподвижността.&lt;/p&gt;

&lt;p&gt;==&lt;/p&gt;

&lt;p&gt;„Последователността от събитията в живота на всеки човек е нещо феноменално”, убеден е Волф, според когото от всяко наше движение се ражда цял един свят и хиляди други възможности умират, а онова, което ни изглежда като чиста случайност, обикновено е неизбежно.&lt;/p&gt;

&lt;p&gt;==&lt;/p&gt;

&lt;p&gt;Душевното напрежение на любовта към Елена Николаевна стои между двамата герои, които се движат един към друг от двете страни на смъртта, а Гайто Газданов отново с проникновена философска дълбочина проследява психологическата кардиограма на героите си, създавайки красива и увлекателна проза.&lt;/p&gt;

&lt;p&gt;==&lt;/p&gt;

&lt;p&gt;В заключение бих казала, че лично за мен Гайто Газданов се нарежда сред световните класици на XX век. Силно препоръчвам прочита на която и да е от трите му великолепни книги, излезли у нас с изящните и богати преводи на Даря Хараланов и Жела Георгиева. Дори самите издания - леки и умалени - са сред най-удобните и приятните за четене, които съм държала в ръцете си, и физически, и визуално.&lt;/p&gt;
</description>
        <pubDate>Thu, 08 Aug 2019 00:00:00 +0000</pubDate>
        <link>/bookreviews/2019/08/08/10-55-%D0%B3%D0%B0%D0%B9%D1%82%D0%BE-%D0%B3%D0%B0%D0%B7%D0%B4%D0%B0%D0%BD%D0%BE%D0%B2-%D1%82%D1%80%D0%B8-%D1%80%D0%BE%D0%BC%D0%B0%D0%BD%D0%B0.html</link>
        <guid isPermaLink="true">/bookreviews/2019/08/08/10-55-%D0%B3%D0%B0%D0%B9%D1%82%D0%BE-%D0%B3%D0%B0%D0%B7%D0%B4%D0%B0%D0%BD%D0%BE%D0%B2-%D1%82%D1%80%D0%B8-%D1%80%D0%BE%D0%BC%D0%B0%D0%BD%D0%B0.html</guid>
        
        <category>Гайто Газданов</category>
        
        <category>пътища в ноща</category>
        
        <category>призракът на александър волф</category>
        
        <category>вечер у клер</category>
        
        <category>рецензия</category>
        
        <category>роман</category>
        
        <category>Аквариус</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Свещите изгарят докрай&quot;, Шандор Мараи</title>
        <description>&lt;p&gt;Шандор Мараи е написал наистина голям роман! Изумително е как само в 160 стр. (превод: Живко Ангелов, изд. “Стигмати”) е изградена толкова въздействаща, плътна, жива, психологически наситена история, при положение че повече от половината от нея е представена под формата на монолог. Въпреки че действието не се движи от експресивни сюжетни обрати, не бих определила този роман като бавен и умозрителен.&lt;/p&gt;

&lt;p&gt;==&lt;/p&gt;

&lt;p&gt;Под повърхността на богатата описателност и прецизност към всеки детайл, се крие майсторска динамика при изграждането на образите и постепенно натрупване на напрежение, което ту ескалира, ту се разрежда с всяко следващо открехване на завесата на повествованието. Но за какво всъщност става дума?&lt;/p&gt;

&lt;p&gt;==&lt;/p&gt;

&lt;p&gt;Хенрик, пенсиониран генерал, прехвърлил 70-те, очаква в своето имение в гората приятеля си от детинство Конрад, с когото са се видели за последен път преди 41 години. Тогава Конрад изчезва при мистериозни обстоятелства и никога повече не потърсва някогашния си най-близък приятел. През цялото това време обаче Хенрик го очаква и най-накрая, в зенита на живота им, този съдбовен ден настъпва.&lt;/p&gt;

&lt;p&gt;==&lt;/p&gt;

&lt;p&gt;**В първата около една трета от книгата Мараи постепенно ни запознава с детството на Хенрик, **&lt;/p&gt;

&lt;p&gt;==&lt;/p&gt;

&lt;p&gt;който е от богато семейство (и двамата му родители принадлежат към знатни родове), сприятеляването му с Конрад в Кадетския интернат, близкото им приятелство и службата като офицери, а впоследствие и съвместните им вечери в дома на Хенрик, които са прекарвали тримата със съпругата му Кристина.&lt;/p&gt;

&lt;p&gt;==&lt;/p&gt;

&lt;p&gt;Още от самото начало читателят усеща някакво тягостно напрежение, което дебне между редовете. Всеки детайл, всеки предмет, всеки жест подхранва това усещане за недоизказаност и дълго премълчавана тайна. Ретроспекцията, която ни въвежда в предисторията на приятелството между Хенрик и Конрад, е плавно заменена от монолога на Хенрик, който практически изгражда скелета на наратива. Чрез него Мараи уплътнява образите на главните персонажи, които до този момент са били само щрихирани.&lt;/p&gt;

&lt;p&gt;==&lt;/p&gt;

&lt;p&gt;**Кои са Хенрик и Конрад? **&lt;/p&gt;

&lt;p&gt;==&lt;/p&gt;

&lt;p&gt;През цялото време Хенрик е наричан просто “Генералът”, за да се подчертае принадлежността му към реда, правилата, рутината. Да служи в армията е неговото призвание, той продължава бащината традиция с гордост. Понятията чест и достойнство мотивират постъпките му през целия му живот.&lt;/p&gt;

&lt;p&gt;==&lt;/p&gt;

&lt;p&gt;Хенрик и Конрад представляват една класическа опозиция на потекло, характери, душевност, мечти и стремления. Конрад е от “друга порода”, както бащата на Хенрик забелязва още докато са деца. Той носи музиката, творческия порив, хаоса и волността в кръвта си. Опитва се да ги потиска, за да се вмести в калъпа на строгия и подреден военен, изпълняващ дълга си с почит и благодарност, но в крайна сметка семенцето избуява и той не може да изневери на същността си. Впрочем оказва се, че именно тази “другост”, тази опозиция, сближава и впоследствие разделя двамата приятели.&lt;/p&gt;

&lt;p&gt;==&lt;/p&gt;

&lt;p&gt;**Но кой е преломният момент и защо Конрад изчезва? **&lt;/p&gt;

&lt;p&gt;==&lt;/p&gt;

&lt;p&gt;Няма да е спойлер, ако спомена, че и тук не бягаме от класическия конфликт, в който е замесена жена. На пръв поглед често експлоатираният в изкуството мотив за двамата приятели, влюбени в една и съща жена, не изненадва кой знае колко. Начинът, по който Мараи ни разказва тази драматична история на вина, срам, гордост, егоцентризъм, мъст и в крайна сметка опрощение, обаче е забележителен.&lt;/p&gt;

&lt;p&gt;==&lt;/p&gt;

&lt;p&gt;Чрез монолога си в присъствието на своя приятел Хенрик не очаква признание, оправдание или покаяние за извършеното от Конрад предателство, а по-скоро търси освобождаване и помирение със самия себе си. Монологът, в който той разказва цялата история - за деня, в който двамата приятели са на лов в гората, за внезапно появилата се сърна и онзи момент, който преобръща целия им живот, започва като обвинение към обвиняем на подсъдимата скамейка, но в хода му двамата често сменят ролите си.&lt;/p&gt;

&lt;p&gt;==&lt;/p&gt;

&lt;p&gt;Забележително е как Мараи успява да внуши тази щафетна размяна обвинител-обвиняем, въпреки че през цялото време говори само Хенрик, а Конрад предимно мълчи.&lt;/p&gt;

&lt;p&gt;==&lt;/p&gt;

&lt;p&gt;**Дали суетата, гордостта и обсебеността на Хенрик не са причината, която в крайна сметка го отчуждава от съпругата му? **&lt;/p&gt;

&lt;p&gt;==&lt;/p&gt;

&lt;p&gt;Не я ли наказва твърде жестоко? Такава ли е истинската любов и имаш ли право да изискваш от другия безпрекословна вярност, ако това го прави нещастен? А приятелството? Не е и ли то също вид служба?&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Като при влюбения, когато не чака възнаграждение за чувствата си.”&lt;/em&gt;&lt;/p&gt;

&lt;p&gt;&lt;em&gt;“Какво струва всяка обич, която иска награда?”&lt;/em&gt;&lt;/p&gt;

&lt;p&gt;&lt;em&gt;“Не е ли истинското съдържание на всяка човешка връзка безкористието, което нищо, ама нищо не очаква от другия?”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;През всичките тези 41 години Хенрик е разкъсван от мисли и въпроси и минава през гнева и жаждата за мъст. Всеки негов ден е белязан от една-единствена житейска задача, която го осмисля и поддържа у него искрицата живот (впечатляваща метафора с изгарящите свещи) - да застане очи в очи със стария си приятел. И то не за да разбере истината, защото той винаги я е знаел, а за да намери покой в душата си, да изговори всичко премълчавано и да се освободи - да може да си отиде пречистен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Свещите изгарят докрай” - последната разтопена капка восък е последната казана дума.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;И макар че това е един много “мъжки” роман, така да се каже, той не би бил такъв, ако в него не присъстваха силни женски образи - съпругата на Хенрик Кристина и неговата дойка и домашна помощница Нини. Те са щрихирани пестеливо и минималистично, но са двете най-важни жени в живота на Хенрик. Едната - Кристина, крехка и чувствителна, с която цял живот са обитавали различни светове и до края остават на двата срещуположни бряга на една и съща река. Онова, което ги свързва болезнено, е един жълт кадифен дневник, в който Кристина пише всичко онова, за което не може да говори. Защото “онова, за което не може да се говори, за него трябва да се мълчи” по Витгенщайн.&lt;/p&gt;

&lt;p&gt;==&lt;/p&gt;

&lt;p&gt;Този дневник е тайният им съюз, тяхната клетва за вярност и разрушително откровение. През всичките тези 41 години след бягството на Конрад и смъртта на Кристина страниците пазят тайните на техния дом, а накрая изтляват в огъня. Хенрик намира сили в зенита на живота си да запази достойнството на своята любима жена и да не нахлуе с взлом в нейния чуплив личен свят.&lt;/p&gt;

&lt;p&gt;==&lt;/p&gt;

&lt;p&gt;“Най-голямата тайна и подарък на живота е, когато две “еднородни” души се срещнат. Това е толкова рядко, сякаш природата възпрепятства със сила и хитрост подобна хармония - може би защото за сътворяването на света, за обновяването на живота има нужда от напрежението, което се заражда от вечно търсещите се, с противоположни намерения и ритъм хора. Променлив ток, знаеш… Където и да погледнеш - тази смяна на позитивна и негативна енергия.”&lt;/p&gt;

&lt;p&gt;==&lt;/p&gt;

&lt;p&gt;И Нини - старицата, която е неотлъчно до Хенрик през целия му живот от първата глътка въздух, и ще остане с безусловната си любов до него до последното издишване. Вероятно такава е и самата обич, както казва Хенрик - тя просто е тук, неизискваща и неочакваща, неосъждаща и неназидаваща.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Човек остарява бавно: първо остарява желанието му спрямо живота и спрямо хората, знаеш, постепенно всичко става реално, проумяваш смисъла му, всичко се повтаря така заплашително и скучно. И това е старост. Когато вече знаеш, че чашата не е нищо друго, освен чаша, че човекът, горкият, не е нещо друго освен простосмъртен, каквото и да прави… После тялото остарява; не изведнъж, не, отначало остаряват очите ти, или краката ти, или стомахът, сърцето. Така остарява човек, на части.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;После изведнъж започва да остарява душата ти: защото тялото напразно е отпаднало и рушащо се, душата още жадува и си спомня, търси и се радва, копнее за радост. И когато премине тази жажда за радост, не остава друго, освен спомените или суетата; и тогава наистина остаряваш, фатално и окончателно.”&lt;/em&gt;&lt;/p&gt;
</description>
        <pubDate>Mon, 05 Aug 2019 00:00:00 +0000</pubDate>
        <link>/bookreviews/2019/08/05/12-40-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%B2%D0%B5%D1%89%D0%B8%D1%82%D0%B5-%D0%B8%D0%B7%D0%B3%D0%B0%D1%80%D1%8F%D1%82-%D0%B4%D0%BE%D0%BA%D1%80%D0%B0%D0%B9-%D1%88%D0%B0%D0%BD%D0%B4%D0%BE%D1%80-%D0%BC%D0%B0%D1%80%D0%B0%D0%B8.html</link>
        <guid isPermaLink="true">/bookreviews/2019/08/05/12-40-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%81%D0%B2%D0%B5%D1%89%D0%B8%D1%82%D0%B5-%D0%B8%D0%B7%D0%B3%D0%B0%D1%80%D1%8F%D1%82-%D0%B4%D0%BE%D0%BA%D1%80%D0%B0%D0%B9-%D1%88%D0%B0%D0%BD%D0%B4%D0%BE%D1%80-%D0%BC%D0%B0%D1%80%D0%B0%D0%B8.html</guid>
        
        <category>Цветелина Марева</category>
        
        <category>Шандор Мараи</category>
        
        <category>рецензия</category>
        
        <category>роман</category>
        
        <category>Стигмати</category>
        
        <category>свещите изгарят докрай</category>
        
        
        <category>bookreviews</category>
        
      </item>
    
  </channel>
</rss>

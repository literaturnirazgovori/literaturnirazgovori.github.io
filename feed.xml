<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Sun, 04 Aug 2019 08:44:14 +0000</pubDate>
    <lastBuildDate>Sun, 04 Aug 2019 08:44:14 +0000</lastBuildDate>
    <generator>Jekyll v3.8.5</generator>
    
      <item>
        <title>Гайто Газданов - три романа</title>
        <description>&lt;p&gt;&lt;em&gt;“…откривайки за себе си Газданов, изпитах рядкото чувство за състояло се откровение. Газданов е значително по-фин и вълнуващ писател от Набоков”&lt;/em&gt;, споделя руският писател Виктор Ерофеев, като с тези думи напълно изразява изпитаното от мен, след като буквално за няколко дни погълнах един след друг трите издадени у нас романа на руския писател от осетински произход – един от най-ярките представители на руската диаспора в Париж от първата половина на XX век.&lt;/p&gt;

&lt;p&gt;==&lt;/p&gt;

&lt;p&gt;Неудобството, че откривам Гайто Газданов едва сега донякъде се обяснява и извинява от факта, че той по принцип е - при това абсолютно незаслужено - малко познат не само у нас, но и в чужбина, и в самата Русия. С трите му издадени на български (изд. “Аквариус”) романа - &lt;strong&gt;“Вечер у Клер”, “Убийството на Александър Волф” и “Пътища в нощта”&lt;/strong&gt; - се сдобих на последния панаир на книгата и реших да напиша една обща статия, тъй като в огромна степен прочитът им представляваше органично и постъпателно, почти непрекъснато действие.&lt;/p&gt;

&lt;p&gt;==&lt;/p&gt;

&lt;p&gt;Прозата на Гайто Газданов в голямата си част е без- или поне малосюжетна, а елементът на автобиографичност е значителен. Неговите разказвачи от първо лице, дори в редките случаи, когато са назовани с име, като че са един и същ човек - те споделят общо минало, произлизат от една и съща социална и интелектуална среда, животът им е маркиран от еднакви събития - като например неизменното участие в Гражданската война и напускането на Русия с параход, престоят в Истанбул и други балкански страни (сред които в биографията на самия Газаданов е и родния Шумен, където той учи две години в руска гимназия, преди да продължи на Запад). У читателя се натрапва усещането, че не друг, а един човек, самият писател, говори в тези романи, както е в особено автобиографичните “Вечер у Клер” и “Пътища в нощта”.&lt;/p&gt;

&lt;p&gt;==&lt;/p&gt;

&lt;p&gt;Докато единият разказва за детството в Русия, както и участието в Гражданската война до принудителното напускане на родината - и бих го сравнила с комбинация от “Speak, Memory/Други брегове” на Набоков и “Доктор Живаго” на Пастернак, то вторият отразява периода в Париж, когато, също като протагониста си, Газданов е принуден да работи всякакъв нископлатен труд, вкл. и нощен шофьор на такси.&lt;/p&gt;

&lt;p&gt;==&lt;/p&gt;

&lt;p&gt;**Паралелите, които се правят за Газдановата проза, обикновено са с Пруст, Набоков, Бунин, Достоевски и др. **&lt;/p&gt;

&lt;p&gt;==&lt;/p&gt;

&lt;p&gt;Всъщност заедно с Набоков двамата принадлежат към младото поколение на руските зарубежни писатели и в този смисъл са в пряка конкуренция, като интересното е, че макар и пестеливо, се изказват ласкаво един за друг.&lt;/p&gt;

&lt;p&gt;==&lt;/p&gt;

&lt;p&gt;Опирайки се на класическата руска традиция, Газданов търси и открива свой собствен литературен път, свой авангард, своя поетика. Забележителна е способността му да фиксира психологическите състояния на героите си и да изгражда релефна карта на душевната чувствителност, а неговите често дълги, протяжни, витиевати изречения с много подчинени и вмъкнати фрази и тежнение към абстрактните понятия създават специфичен ритъм и биха могли да затруднят забързания съвременен читател, но пък доставят неизмеримо удоволствие. Газданов не е злободневен и политически, негов фокус са вътрешния живот и проявленията му.&lt;/p&gt;

&lt;p&gt;==&lt;/p&gt;

&lt;p&gt;**“Вечер у Клер” е първият роман на Гайто Газданов, написан през 1929 г. **&lt;/p&gt;

&lt;p&gt;==&lt;/p&gt;

&lt;p&gt;Въпреки заглавието, което създава очакването за любовно четиво, тази нишка - с французойката Клер, която героят среща още в Русия и към която питае несподелени чувства десет години преди отново да я срещне в Париж и най-после да утоли копнежа си по нея - е само рамка (с името на Клер буквално се отваря и затваря този роман). Преживяното през въпросната нощ задвижва съзнанието на героя за цял един свят от спомени. В този плик с името на Клер, се случва авторефлексията, медитативният и носталгичен монолог, припомнянето на всички онези събития и хора от времето в Русия, оставили отпечатък в живота на героя.&lt;/p&gt;

&lt;p&gt;==&lt;/p&gt;

&lt;p&gt;Тук е безгрижното и щастливо детството, сърдечният баща и неговата преждевременна смърт, фината, сдържана, но любяща майка, смъртта на сестрите, скучният живот в кадетския корпус, срещата с Клер, постъпването едва 16-годишен при белогвардейците, участието в Гражданската война на борда на брониран влак, срещата с десетки типажи, учители, роднини, събратя по бой и др.&lt;/p&gt;

&lt;p&gt;==&lt;/p&gt;

&lt;p&gt;Героят–автор се присъединява към “белите” със съзнанието, че няма да спечелят – както го уверява чичо му, един от особено ярките герои в романа, оставил пророчески и цинично проницателни думи за хода на историята и това на коя страна са сега силата и „правото“ (на селяните, чийто ред, както при биологичните видове, е да живеят). Героят, също като самия Гайто, отива на отворените фронтове,&lt;/p&gt;

&lt;p&gt;==&lt;/p&gt;

&lt;p&gt;**„за да види какво е война“, воден повече от стремежа си към новото и неизвестното, **&lt;/p&gt;

&lt;p&gt;==&lt;/p&gt;

&lt;p&gt;отколкото от убеждение. Той дори обръща внимание на историческата случайност, признавайки, че вероятно би се присъединил и към червените, ако е бил на тяхна територия. Погледът към Гражданската война в романа е по-скоро камерен и статичен, отколкото мащабен и на разгърнати военни действия. Авторът търси психологическите измерения на войната, обрисува човешките типове и характери, които изпълват редиците на белогвардейците. Те съвсем не са идеализирани и са далеч от митовете за нравствено превъзходство и благородство, а са разнолики и представени с безпощадна искреност. Войната в романа е декор, на който изпъква целият спектър от низкото до героичното – страхливци, негодници, лъжци, мошеници, смелчаци, благородници, – описани живо и плътно от Газданов.&lt;/p&gt;

&lt;p&gt;==&lt;/p&gt;

&lt;p&gt;Силни са описанията и на последните дни в Севастопол преди отплаването за чужбина и, както пророчески възкликва един от героите, “остава ни само да пътуваме и пътуваме”. Това несвършващо пътуване за “бившите хора” е не само из Европа в опит за установяване, но и непрекъснато назад, към спомена за родината и самите себе си. “Възпитанието ми не ме е научило на изкуството на самозабравата”, казва разказвачът.&lt;/p&gt;

&lt;p&gt;==&lt;/p&gt;

&lt;p&gt;**Най-зрелият роман на Газданов – „Пътища в нощта“, като че ли продължава историята – **&lt;/p&gt;

&lt;p&gt;==&lt;/p&gt;

&lt;p&gt;там, където героят (макар и условно друг) вече живее в Париж и след серия от тежкa работa – хамалин, общ работник във фабрика, мияч на локомотиви и т.н., вече е шофьор на такси из нощен Париж, „гигантската лаборатория, където се извършват експерименти с формите на човешко съществуване“. Целият този – така различен и противопоставен на дневния – Париж с неговите проститутки и сутеньори, пияници и луди, пропаднали и клошари, имигранти, изгубили предишния си свят, и френски работници, буди у него и отвращение, и съжаление, и погнуса, и неохотно съпричастие. Но тази тъжна и горчива книга, от която струи поквара и обезверение, е същевременно нелишена от ирония и поводи за усмивка и не е непременно тежка и безпросветна. Газданов успява да напише тъмната поезия на човешкото падение, осветена от нощните улични лампи.&lt;/p&gt;

&lt;p&gt;==&lt;/p&gt;

&lt;p&gt;Разказвачът - интелигентен, начетен човек, с огрубяла отвън вътрешна доброта - макар и атеист, влиза несъзнателно и привидно неохотно в христова роля, според евангелското: “Дойдете при Мен всички отрудени и обременени и Аз ще ви успокоя”.&lt;/p&gt;

&lt;p&gt;==&lt;/p&gt;

&lt;p&gt;**Той се превръща в изповедник и спонтанен спътник на всички тези герои и клиенти, **&lt;/p&gt;

&lt;p&gt;==&lt;/p&gt;

&lt;p&gt;с които никой никога през им не е разговарял така - сам той трезвен, искрен до жестокост, отстранен и неподвластен на света им, на неговите слабости и съблазни. Сред тях са пропилият се философ с прякор Платон, умиращата бивша куртизанка Ралди, проститутките Сюзан и Алис, сънародникът му Федорченко, живял винаги без мисъл за абстрактното и полудял до смърт от непосилното бреме на екзистенциалните въпроси за смисъла на съществуването, нападнали го твърде късно и неумолимо в живота. Там са и случайните пътници, оставили в колата на протагониста дъх на алкохол и сексуална възбуда.&lt;/p&gt;

&lt;p&gt;==&lt;/p&gt;

&lt;p&gt;„Пътища в нощта“ е не само роман за човешките клоаки на френската столица, но и истинен документ за живота и падението на руската емиграция – живот, който далеч не съответства на нейното бивше положение, интелектуален багаж и нравствена и емоционална дълбочина.&lt;/p&gt;

&lt;p&gt;==&lt;/p&gt;

&lt;p&gt;**Може би най-силно сюжетен е „Призракът на Александър Волф“, който донякъде носи белезите на детективска мистерия. **&lt;/p&gt;

&lt;p&gt;==&lt;/p&gt;

&lt;p&gt;Впрочем освен че се носи от история на история, тук Газданов като че ли непрекъснато сменя и жанровете (мистерия, спортен репортаж, любовен психологически роман и т.н.), но това е така плавно и увлекателно, че нито за миг не можем да се откъснем.&lt;/p&gt;

&lt;p&gt;==&lt;/p&gt;

&lt;p&gt;В този роман любовта на героя към парижката имигрантка Елена Николаевна (любов, която изисква постоянно творческо усилие и предизвиква изострени до предел чувства с ледена чистота и безкористност на страстта) също е катализатор за спомени, но главната тема на романа остава тази за съдбата и смъртта. &lt;em&gt;“Всяка любов е опит да забравиш съдбата си, наивна илюзия за кратко безсмъртие… Но и в нея не е трудно да се прозре бавната работа на смъртта”&lt;/em&gt;, пише Газданов.&lt;/p&gt;

&lt;p&gt;==&lt;/p&gt;

&lt;p&gt;В романа протагонистът, който вярва, че по време на Гражданската война е избегнал по чудо смъртта и е убил противника си, внезапно открива, че онзи не само е жив и живее в Англия, но е описал случилия се между тях съдбовен момент в разказ. Героят тръгва да го издирва, без да съзнава, че съдбата и на двамата е свързана и със самата Елена. Когато най-после се срещат, той открива, че откакто изстрелът му е пропуснал сърцето на Александър Волф, Волф е заживял живот на призрак.&lt;/p&gt;

&lt;p&gt;==&lt;/p&gt;

&lt;p&gt;**Александър Волф е пленителен и неустоим, но вярва, че е пропуснал срещата със смъртта си и цялото му съществуване е посветено на това. **&lt;/p&gt;

&lt;p&gt;==&lt;/p&gt;

&lt;p&gt;Той вярва, че носим постоянно в себе си своята смърт, пътуваме продължително към нея и към „прекъсването на ритъма“, а да живеем с отворени очи за това, значи да сме неизбежно нещастни и тъжни, подобно на пуснатите от затвора за два дни, които знаят, че ги чакат обратно и затова не могат да живеят като останалите.&lt;/p&gt;

&lt;p&gt;==&lt;/p&gt;

&lt;p&gt;Убийството, в началото ни още от Каин и Авел насам, има притегателна сила и носи могъществото да преодолееш съдбата и сляпата сила, да определиш сам момента на прекъсването (разсъждения, които напомнят на Ивановите у Достоевски). Смъртта и щастието са понятия от един и същи порядък, те имат общо с неподвижността.&lt;/p&gt;

&lt;p&gt;==&lt;/p&gt;

&lt;p&gt;„Последователността от събитията в живота на всеки човек е нещо феноменално”, убеден е Волф, според когото от всяко наше движение се ражда цял един свят и хиляди други възможности умират, а онова, което ни изглежда като чиста случайност, обикновено е неизбежно.&lt;/p&gt;

&lt;p&gt;==&lt;/p&gt;

&lt;p&gt;Душевното напрежение на любовта към Елена Николаевна стои между двамата герои, които се движат един към друг от двете страни на смъртта, а Гайто Газданов отново с проникновена философска дълбочина проследява психологическата кардиограма на героите си, създавайки красива и увлекателна проза.&lt;/p&gt;

&lt;p&gt;==&lt;/p&gt;

&lt;p&gt;В заключение бих казала, че лично за мен Гайто Газданов се нарежда сред световните класици на XX век. Силно препоръчвам прочита на която и да е от трите му великолепни книги, излезли у нас с изящните и богати преводи на Даря Хараланов и Жела Георгиева. Дори самите издания - леки и умалени - са сред най-удобните и приятните за четене, които съм държала в ръцете си, и физически, и визуално.&lt;/p&gt;
</description>
        <pubDate>Sat, 03 Aug 2019 00:00:00 +0000</pubDate>
        <link>/bookreviews/2019/08/03/13-42-%D0%B3%D0%B0%D0%B9%D1%82%D0%BE-%D0%B3%D0%B0%D0%B7%D0%B4%D0%B0%D0%BD%D0%BE%D0%B2-%D1%82%D1%80%D0%B8-%D1%80%D0%BE%D0%BC%D0%B0%D0%BD%D0%B0.html</link>
        <guid isPermaLink="true">/bookreviews/2019/08/03/13-42-%D0%B3%D0%B0%D0%B9%D1%82%D0%BE-%D0%B3%D0%B0%D0%B7%D0%B4%D0%B0%D0%BD%D0%BE%D0%B2-%D1%82%D1%80%D0%B8-%D1%80%D0%BE%D0%BC%D0%B0%D0%BD%D0%B0.html</guid>
        
        <category>Гайто Газданов</category>
        
        <category>пътища в ноща</category>
        
        <category>призракът на александър волф</category>
        
        <category>вечер у клер</category>
        
        <category>рецензия</category>
        
        <category>роман</category>
        
        <category>Аквариус</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Югославия, моя страна&quot;, Горан Войнович - паметта като проклятие</title>
        <description>&lt;p&gt;Свикнали сме да приемаме смисъла на порастването, когато то е преждевременно, като драматично съприкосновение със злото, страшното, нечовешкото - всичко онова, което е обратно на невинността. В “Югославия, моя страна” именно невинността на 11-годишния герой Владан Бороевич е блендата, през която “автобиографичният” разказ за личното и човешко измерение на югославските войни придобива още по-силно и трогателно въздействие.&lt;/p&gt;

&lt;p&gt;==&lt;/p&gt;

&lt;p&gt;Книгата в никакъв случай не е сантиментална и самосъжалителна рефлексия на тема, по която вече доста е писано - напротив, Горан Войнович успява да изгради “свежо” повестовавание с жив език, изпълнен с уличен жаргон, остроумие, тъмна ирония и дори хумор.&lt;/p&gt;

&lt;p&gt;==&lt;/p&gt;

&lt;p&gt;Разказът води Владан, порасналият син на офицер от Югославската народна армия, който разбира случайно от интернет, че баща му не е загинал още в началото на войната (както е казала майка му с идеята да го предпази), а се укрива от международното правосъдие като военен престъпник, отговорен за масови убийства. Редувайки ретроспекция за събитията от лятото на 1991 година, когато блаженото детство на Владан рязко приключва, с разказ за издирването на баща му днес, романът предлага едно &lt;strong&gt;пътуване назад по стъпките на историята, но не към прошката, а към осъзнаването, не към оправданието, а към преодоляването&lt;/strong&gt;.&lt;/p&gt;

&lt;p&gt;==&lt;/p&gt;

&lt;p&gt;Роден в хърватска Пула, с баща от Войводина и майка словенка, с роднини в Сърбия и приятели бошняци, семейството на Владан представлява умален модел на федеративна Югославия, в която всеки е отвсякъде, но говори общ език, изобилстващ от споделени културни икони (футболисти, актьори, предавания), ритуали, места и меморабилии - веществените хранилища на паметта.&lt;/p&gt;

&lt;p&gt;==&lt;/p&gt;

&lt;p&gt;Разпадът на този личен семеен порядък, както и на общата памет на отделни и различни памети, отразява разпада на самата федеративна република. В това е и майсторството на Горан Войнович, който &lt;strong&gt;превежда историческия макросюжет на микросюжетно ниво, без да се налага да говори пряко за самата война&lt;/strong&gt;. Въпреки че Владан и майка му Душа не влизат в епицентъра на военните събития и не страдат пряко от насилието (което остава абстрактно, някъде там, на отворените фронтове), то вълните на безумието, в което &lt;em&gt;на терен&lt;/em&gt; се оказва въвлечен само бащата, достигат и разрушават собственото им семейство.&lt;/p&gt;

&lt;p&gt;==&lt;/p&gt;

&lt;p&gt;Героят Владан Бороевич е представител на онова малцинство от хора, които просто са искали “всичко да си е както преди”, хората, които са загубили още от първия ден и никога не са имали армия в тази война, които са побегнали разгромени, унизени и прокудени. Момчето и майка му усвояват “(само)изключването”, всеки по своя си начин, научават се да съществуват в душевна летаргия и равнодушие, които да съхраняват чувствата им от злободневното.&lt;/p&gt;

&lt;p&gt;==&lt;/p&gt;

&lt;p&gt;Всяка подобна обществена промяна води до промяна и на езика, в най-широкия смисъл на тази дума, като един от основните отличителни маркери. &lt;strong&gt;Героите на Войнович не само заговарят всеки на собствения си език&lt;/strong&gt;, но като че ли спират да се разбират въпреки сходствата му и повеждат битките си чрез него (Владан намразва истински майка си, когато му заговаря на словенски вместо на сърбо-хърватски). Самата националност се превръща в разменна валута със собствено име и стойност, а изричането на лично мнение е равносилно на истинска бомба (затова и сръбските роднини мълчат и обгрижват словенката Душа в дома си - само и само да не изрече своята гледна точка за събитията, която да ги противопостави).&lt;/p&gt;

&lt;p&gt;==&lt;/p&gt;

&lt;p&gt;Героите се превръщат в говорители на новата етно-политическа конюктура и започват да цитират набързо усвоения (или припомнен) дискурс и аргументи на съответните страни в това национално разделение. Всеки рационализира безумието от своя ъгъл, за всеки отбраняването на и отмъщаването за едно преоткрито етническо _свое _се превръща в динамо за мислите и действията му.&lt;/p&gt;

&lt;p&gt;==&lt;/p&gt;

&lt;p&gt;По-страшното обаче е, че за читателя аргументите на всеки от участниците в тази история - дори тези на убиеца Неделко Бороевич - биха могли да прозвучат еднакво смислени и валидни. Обединяващото е, че &lt;strong&gt;всички тези хора са пленници на паметта и на това, което можем да наречем тяхната “предишна история”&lt;/strong&gt; (нещо особено валидно за Балканите). Именно тази непревъзмогната история/съдба ги затваря в безкрайния порочен кръговрат на жертви и палачи, на виновни и невинни, ръководи ги и същевременно измамно ги оправдава. Като че ли всеки на Балканите има такава, по-голяма, от него предишна история, която едновременно да го мотивира и извинява. Владан иска да излезе от това кръгово, митично, прокълнато време.&lt;/p&gt;

&lt;p&gt;==&lt;/p&gt;

&lt;p&gt;И така двата инстинкта, които непрекъснато си противоборстват в романа, са този да се изправиш лице в лице срещу миналото и този да погребеш паметта с разбирането, че споменът може да бъде най-страшната болест и основание за нови престъпления: &lt;strong&gt;“Хората помнят, това е най-страшното им проклятие”&lt;/strong&gt;. Да, ровенето в паметта може да бъде пагубно - както се случва и със самия Владан във връзката му с Надя - единствената обич, в която той успява да се разкрие и да бъде мълчаливо подкрепян, го оставя, а той губи и малкото опора под краката си.&lt;/p&gt;

&lt;p&gt;==&lt;/p&gt;

&lt;p&gt;Словенката Надя впрочем е образът на т.нар. от него “щастливо дете” (непострадало от войната, с нормално детство и досег до Запада), което изненадващо се оказва по-зряло от уж отрано порасналия Владан. На този уж наивен и незрял образ Горан Войнович противопоставя “разнежването” и емоцията на балканеца, способен да се разучвства и да плаче на песни, но същевременно точно той способен на най-опасните зверства и жестокости, каквито “емоционално по-малко разпалените не могат дори да си представят”. Това авторът нарича &lt;strong&gt;&lt;em&gt;синдром на инфантилната балканска сантименталност&lt;/em&gt;&lt;/strong&gt; - образ, който добре описва познатите и на нас националистически патреотари с уклон към фолка.&lt;/p&gt;

&lt;p&gt;==&lt;/p&gt;

&lt;p&gt;Във връзка с горния образ Владан си представя войната не просто като хладнокръвно планирана операция, но преди всичко в същността си като грандиозно кошмарно опиянение, кървава оргия на душевната болка, занимание за нещастно влюбени и вечно незрели откачалки.&lt;/p&gt;

&lt;p&gt;==&lt;/p&gt;

&lt;p&gt;“Югославия, моя страна” е и роман за авторитетите и тяхното сриване, за фигурата на бащата, за поколенията на бащите и синовете. &lt;strong&gt;Когато Владан най-после сяда срещу баща си, той му отказва най-важното - изслушването на неговата история и оправданието за нея&lt;/strong&gt;, съгласието да продължи бъде формиран и повлиян от нея.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Нито една история в тази война не се разказва отначало.”&lt;/strong&gt; Тази книга започва от началото на Владан, за да извърши две погребвания - веднъж символично и веднъж наистина, и да се върне към въпроса дали прекъснатия рай на детството му би могъл да има своето продължение. Краят трябва да се обезсили, но има ли изобщо край, пита този роман. Белезите, които са по лицата и в сърцата на героите, в същото време липсват на голото поле, където са извършени масовите убийства - там има само трева.&lt;/p&gt;

&lt;p&gt;==&lt;/p&gt;

&lt;p&gt;И така. “Югославия, моя страна” е силен, личен роман на младия словенски писател Горан Войнович - и може би най-известния от книгите му. Препоръчвам го особено за тези, които досега не са чели творби на тази тематика, но и на тези, които искат друг, по-дистанциран и интровертен поглед към белезите от войната.&lt;/p&gt;
</description>
        <pubDate>Wed, 31 Jul 2019 00:00:00 +0000</pubDate>
        <link>/bookreviews/2019/07/31/10-54-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87.html</link>
        <guid isPermaLink="true">/bookreviews/2019/07/31/10-54-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B3%D0%BE%D1%80%D0%B0%D0%BD-%D0%B2%D0%BE%D0%B9%D0%BD%D0%BE%D0%B2%D0%B8%D1%87.html</guid>
        
        <category>Югославия</category>
        
        <category>моя страна</category>
        
        <category>Горан Войнович</category>
        
        <category>ICU</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Рецензия: &quot;Полето&quot;, Роберт Зееталер - истории с гласовете на мъртвите</title>
        <description>&lt;p&gt;Същинският разказ за живота, действително последната равносметка, може да започне едва когато човек окончателно е оставил съществуването зад себе си. Но мъртвите са като живите. Мъртвите не са пожалени. Те не са такива, каквито може би си ги представяме на подиума на смъртта: мъдри и над нещата. Не са непременно благородни, всеопрощаващи и всепровиждащи. Напротив, те изпитват същите чувства като приживе, на тъга и носталгия, на съжаление и празнота, на гняв и горчивина - включително и най-дребнавите.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;“Обземаше го подозрението, че и мъртвите точно като живите не изричат друго освен празни приказки, сълзливи излияния и самохвалства. Че се жалват и възвеличават спомените си. Че хленчат, буйстват и клеветят. И че, разбира се, говорят за своите болести.”&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Това е поредната великолепно изпипана книга на Роберт Зееталер, който вече напълно официално ми е любимец. Преводът е на Любомир Илиев, а издателството - “Атлантис”. Тя може да се чете и като роман, и като сборник с разкази, обединен тематично.&lt;/p&gt;

&lt;p&gt;==&lt;/p&gt;

&lt;p&gt;Един възрастен господин се разхожда из гробището на малкото градче Паулщат и слуша гласовете на мъртвите, които разказват своите истории. “Какво би било, ако всеки от гласовете още веднъж имаше възможност да бъде чут. Естествено щяха да говорят за живота”, доказват тези изповеди-фикции.&lt;/p&gt;

&lt;p&gt;==&lt;/p&gt;

&lt;p&gt;“Полето” звучи с много гласове. На хора, които възкресяват своите слабости и мигове на прозрение, своите провали и влюбвания, своите навици и обсесии. В разказите на мъртвите изпъкват жалоните на живота, които много често - както несъзнателно се оказва - са именно моменти с потресаваща мимолетност, крехки детайли с болезнена недълговечна красота, които случайно сме забелязали, но които са останали вклинени в паметта ни по-силно от мащабните събития. Техният мъничък, пеперуден печат е белязал цели състояния, характери, любови, безлюбовия, разпади, престъпления, за да ги възкреси и одухотвори сега за паметта на мъртвите - в нейната склеротична яснота за отдавна отминалото.&lt;/p&gt;

&lt;p&gt;==&lt;/p&gt;

&lt;p&gt;Впечатляваща е способността на Зееталер да измисли толкова много мини сюжети, малки късометражни филми, които преминават през очите ни така, както казват, че става при смъртта. Да проследи семката й, да уцели точния момент, в който тя покълва и вече - несъзнавано за него - започва да води героя към неизбежния му край.&lt;/p&gt;

&lt;p&gt;==&lt;/p&gt;

&lt;p&gt;Всеки от протагонистите е сам за себе си, но и свързан с другите, и поне в определени разкази дава различен ъгъл към преживяното взаимно - като например съпрузите Авеньо, или към общи събития - като подпалването на църквата от пастора на града в момента, в който изгубва вярата си.&lt;/p&gt;

&lt;p&gt;==&lt;/p&gt;

&lt;p&gt;Общият тон на този роман-сборник, поне за мен, бе минорен и тъжен, но някак примирено, почти до безраличие. Почти никъде не усетих тон на съжаление за самото живеене, драпане към съществуването, тази нишка беше вече прекъсната. И в тази си книга Зееталер се проявява като майстор на лиризацията на ежедневното, на меланхоличното движение по ръба на сантимента, на изповедния тон, който е отстранен емоционално.&lt;/p&gt;

&lt;p&gt;==&lt;/p&gt;

&lt;p&gt;Зееталер отново ситуира историите си и в едно неясно, по-предишно минало, в свят, който не е белязан от съвремеността, от технологиите, от злободневното. Това негово умение да удържа времевата идентификация в романите си (дори когато е ясно за кои години става въпрос) прави историите му толкова отвъдвременни, вечни, архетипни.&lt;/p&gt;

&lt;p&gt;==&lt;/p&gt;

&lt;p&gt;Гробищните места на героите в “Полето” са останали отвъд града, вече обрасли и занемарени. Това, в контраст с живостта на героите, подсилва още повече мъчителното съзнание за преходността, събужда страховете ни, подсилва ужаса от осъзнаването, че всичко е временно и тях - способни на същото, което владее собствените ни животи - вече ги няма.&lt;/p&gt;

&lt;p&gt;==&lt;/p&gt;

&lt;p&gt;Красива е тази книга. Прибрана и красива. Препоръчвам я.&lt;/p&gt;
</description>
        <pubDate>Tue, 30 Jul 2019 00:00:00 +0000</pubDate>
        <link>/bookreviews/2019/07/30/12-02-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%BE%D0%BB%D0%B5%D1%82%D0%BE-%D1%80%D0%BE%D0%B1%D0%B5%D1%80%D1%82-%D0%B7%D0%B5%D0%B5%D1%82%D0%B0%D0%BB%D0%B5%D1%80-%D0%B8%D1%81%D1%82%D0%BE%D1%80%D0%B8%D0%B8-%D1%81-%D0%B3%D0%BB%D0%B0%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%82%D0%B5.html</link>
        <guid isPermaLink="true">/bookreviews/2019/07/30/12-02-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%BE%D0%BB%D0%B5%D1%82%D0%BE-%D1%80%D0%BE%D0%B1%D0%B5%D1%80%D1%82-%D0%B7%D0%B5%D0%B5%D1%82%D0%B0%D0%BB%D0%B5%D1%80-%D0%B8%D1%81%D1%82%D0%BE%D1%80%D0%B8%D0%B8-%D1%81-%D0%B3%D0%BB%D0%B0%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%82%D0%B5.html</guid>
        
        <category>Роберт Зееталер</category>
        
        <category>полето</category>
        
        <category>атлантис</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Излиза новият роман на Иън Макюън &quot;Машини като мен&quot;</title>
        <description>&lt;p&gt;От 26 юли четем новия роман на големия британски писател, киносценарист и интелектуалец Иън Макюън „Машини като мен“. Предизвикателна творба, която задава привидно абсурдни въпроси: дали една машина може да разбере човешкото сърце и дали пък ние не сме онези, на които липсва разбиране.&lt;/p&gt;

&lt;p&gt;==&lt;/p&gt;

&lt;p&gt;„Машини като мен“ (изд. Колибри, превод: Иглика Василева, 352 стр., цена: 20 лв.) ни пренася в Лондон през осемдесетте години на XX век – времето на Маргарет Тачър и Фолкландската война, но това е един алтернативен Лондон със събития по-различни от познатите ни.&lt;/p&gt;

&lt;p&gt;==&lt;/p&gt;

&lt;p&gt;Чарли е 32-годишен мъж, лишен от всякакви амбиции. Прехранва се като играе на борсата, но без особен успех. Влюбен е в Миранда, умна и амбициозна студентка, негова съседка, която таи ужасна тайна. Когато един ден съвсем неочаквано Чарли наследява пари от починалата си майка, той без да се замисли ги изхарчва, за да си купи Адам – екземпляр от първата серия човешки роботи.&lt;/p&gt;

&lt;p&gt;==&lt;/p&gt;

&lt;p&gt;Изработени са само 25 броя – 13 Адамовци и 12 Еви в различни етнически разновидности. Двамата с Миранда внимателно избират качествата, които искат да има неговата личност. Почти съвършеният човек, който създават по този начин, е красив, силен, атлетичен и интелигентен. Не след дълго обаче между тях се оформя любовен триъгълник и тогава тези три същества се изправят пред сериозна морала дилема.&lt;/p&gt;

&lt;p&gt;==&lt;/p&gt;

&lt;p&gt;Иън Макюън се нарежда сред колосите на съвременната европейска литература. Носител на множество национални и международни отличия, той се превърна в емблема на постмодернизма и хуманизма с романи като „Изкупление”, „На плажа Чезъл”, „Дете във времето“, „Амстердам”. „Невинният“ притежава характеристиките на образцов трилър, а „Черните кучета” третира универсалната тема за човешките взаимоотношения, за вечното надбягване на доброто и злото в самите нас.&lt;/p&gt;

&lt;p&gt;==&lt;/p&gt;

&lt;p&gt;Повечето романи на Макюън имат филмови версии по негов сценарий. У нас са издадени и съдебната драма „Законът за детето”, романът мистификация „Операция „Сладкоугодник” и безподобният римейк на „Хамлет”, озаглавен „В черупката”.&lt;/p&gt;
</description>
        <pubDate>Thu, 25 Jul 2019 00:00:00 +0000</pubDate>
        <link>/newbooks/2019/07/25/11-30-%D0%B8%D0%B7%D0%BB%D0%B8%D0%B7%D0%B0-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B8%D1%8A%D0%BD-%D0%BC%D0%B0%D0%BA%D1%8E%D1%8A%D0%BD-%D0%BC%D0%B0%D1%88%D0%B8%D0%BD%D0%B8-%D0%BA%D0%B0%D1%82%D0%BE-%D0%BC%D0%B5%D0%BD.html</link>
        <guid isPermaLink="true">/newbooks/2019/07/25/11-30-%D0%B8%D0%B7%D0%BB%D0%B8%D0%B7%D0%B0-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%B8%D1%8A%D0%BD-%D0%BC%D0%B0%D0%BA%D1%8E%D1%8A%D0%BD-%D0%BC%D0%B0%D1%88%D0%B8%D0%BD%D0%B8-%D0%BA%D0%B0%D1%82%D0%BE-%D0%BC%D0%B5%D0%BD.html</guid>
        
        <category>машини като мен</category>
        
        <category>Иън Макюън</category>
        
        <category>Колибри</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Форсиране на романа река&quot; - ново издание на романа на Дубравка Угрешич</title>
        <description>&lt;p&gt;На 19 юли излиза от печат „Форсиране на романа река” - многопластов, мултикултурен роман река от световноизвестната писателка Дубравка Угрешич, съобщават издателите от “Колибри”.&lt;/p&gt;

&lt;p&gt;==&lt;/p&gt;

&lt;p&gt;„Форсиране на романа река“ (превод: Жела Георгиева, цена: 17 лв., стр. 248) разгръща постмодернистична картина на двата свята от близкото минало през погледа на онези, които ги претворяват в художествена фикция.&lt;/p&gt;

&lt;p&gt;==&lt;/p&gt;

&lt;p&gt;Ставаме свидетели на международна писателска среща в Загреб през 80-те години с участници от Източна Европа и от Запада. От „шапката“ изскачат характерни образи, нижат се гротескни, сюрреалистични събития, абсурди, контрасти – нелепа смърт в хотелски басейн, премиера на книга в месокомбинат, пищен прием със сватбената торта на Ема Бовари, устроен от далечен роднина на Флобер, женско сексуално отмъщение на язвителен критик, бягство отвъд желязната завеса и небезизвестен чадър…&lt;/p&gt;

&lt;p&gt;==&lt;/p&gt;

&lt;p&gt;Дубравка Угрешич отново пленява читателя с присъщото си дръзко остроумие и изобретателност, с тънък хумор и ирония.&lt;/p&gt;

&lt;p&gt;==&lt;/p&gt;

&lt;p&gt;_Дубравка Угрешич е родена през 1949 г. в Кутина, Хърватия, в семейство на хърватин и българка. По време на етническите конфликти в бивша Югославия в началото на 90-те избира доброволното изгнаничество и интелектуална свобода и емигрира в Холандия. _&lt;/p&gt;

&lt;p&gt;==&lt;/p&gt;

&lt;p&gt;_Творчеството й е щедро на критики към съвременното общество, често поднесени шеговито и иронично, разнищва проблемите с идентичността и имиграцията, както и порочното, често снизходително отношение към жените писателки. _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Преведени на повече от 20 езика, произведенията й са удостоени с престижни отличия, сред които наградата на Берлинската академия по изкуствата „Хайнрих Ман“, Международната литературна награда „Нойщадт”, наричана още „Американската Нобелова награда за литература”, и номинация за Международната награда „Ман Букър“.&lt;/em&gt;&lt;/p&gt;
</description>
        <pubDate>Fri, 19 Jul 2019 00:00:00 +0000</pubDate>
        <link>/newbooks/2019/07/19/11-24-%D1%84%D0%BE%D1%80%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D0%BE%D0%BC%D0%B0%D0%BD%D0%B0-%D1%80%D0%B5%D0%BA%D0%B0-%D0%BD%D0%BE%D0%B2-%D1%80%D0%BE%D0%BC%D0%B0%D0%BD-%D0%BD%D0%B0-%D0%B4%D1%83%D0%B1%D1%80%D0%B0%D0%B2%D0%BA%D0%B0-%D1%83%D0%B3%D1%80%D0%B5%D1%88%D0%B8%D1%87-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/07/19/11-24-%D1%84%D0%BE%D1%80%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D0%BE%D0%BC%D0%B0%D0%BD%D0%B0-%D1%80%D0%B5%D0%BA%D0%B0-%D0%BD%D0%BE%D0%B2-%D1%80%D0%BE%D0%BC%D0%B0%D0%BD-%D0%BD%D0%B0-%D0%B4%D1%83%D0%B1%D1%80%D0%B0%D0%B2%D0%BA%D0%B0-%D1%83%D0%B3%D1%80%D0%B5%D1%88%D0%B8%D1%87-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Дубравка Угрешич</category>
        
        <category>нова книга</category>
        
        <category>роман</category>
        
        <category>Колибри</category>
        
        
        <category>newbooks</category>
        
      </item>
    
      <item>
        <title>Рецензия: &quot;Хроники на неведомото&quot;, Николай Терзийски - ненаситната утроба на неведомото</title>
        <description>&lt;p&gt;С втората си книга “Хроники на неведомото” Николай Терзийски, който ми хареса още с дебютния си роман (&lt;a href=&quot;https://literaturnirazgovori.com/bookreviews/2019/01/22/11-30-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%BE%D1%82%D0%BB%D1%8A%D1%87%D0%B2%D0%B0%D0%BD%D0%B5.html&quot;&gt;виж рецензия за “Отлъчване” тук&lt;/a&gt;), определено се оформя - поне за момента - като изключително нишов автор, запълващ избраната от него ниша в съвременната българска литература по интелигентен, зрял и успешен начин. С двата си романа, които се радват на добро приемане, той отсрамва други незаслужено популярни произведения, които играят по струната на балканския магически реализъм, историко-етнографското, едновремешното, “бабиното”, легендарното.&lt;/p&gt;

&lt;p&gt;==&lt;/p&gt;

&lt;p&gt;Да, силата на Терзийски е именно тук: той е изключително добър в историко-битовото, легендарно-приказното разказване на времената от и след турското владичество в България, в пресъздаването на начина на живот, нравите и езика от онова време, без те да звучат музейно, а напротив - пълнокръвно и близко до нас. Щателната подготовка за периодите преди освобождението, за балканските войни, за стара София определено личат и в новия му роман.&lt;/p&gt;

&lt;p&gt;==&lt;/p&gt;

&lt;p&gt;**Може би затова единствените ми притеснения за “Хроники на неведомото” имат връзка именно със съвременната и бъдещата линия в него, **&lt;/p&gt;

&lt;p&gt;==&lt;/p&gt;

&lt;p&gt;тъй като с тях авторът напуска зоната си на комфорт, която е такава и за читателя му. Докато в миналите истории личи и полетът на творческата му свобода да създава и измисля, то приложено към днешния ден, това дава по-друг резултат. Но за тези съображения по-късно.&lt;/p&gt;

&lt;p&gt;==&lt;/p&gt;

&lt;p&gt;В “Хроники на неведомото” Николай Терзийски се превръща в невидимия хроникьор с микрофон, който дава право на глас на ред поколения от няколко родословни дървета, тръгнали от хайдути през 18 век та до днес. Една хроника, в която историческото е само сцена за личните, семейно-родови истории, които водят все към едно и също измислено селце в Родопите - Всевивидино.&lt;/p&gt;

&lt;p&gt;==&lt;/p&gt;

&lt;p&gt;Съдбите, които тръгват оттам, са пронизани от неведомото, от съдбовността и предопределеността, които - ако не познаваме в дълбочина миналото на предците си и не провиждаме в кармата - измамно биват бъркани със случайността. В тази плетеница, която пуска своите нишки през вековете, Николай Терзийски се е опитал максимално да обясни всички връзки от типа “така е трябвало да бъде”, дори и най-невъзможните и най-невероятните, като ни предлага дори родословна таблица. Това действително е огромен мисловен труд в полза на читателя, тъй като за него, както и за всеки човек в конкретното му битие, е почти невъзможно да обозре всички връзки между историите. Съвпадението, случаят, синхроничността, откритията за роднинска свързаност и общ произход на много места в романа са именно такива - чрезмерни, неправдоподобни, неведоми.&lt;/p&gt;

&lt;p&gt;==&lt;/p&gt;

&lt;p&gt;**“Кехлибарена воденица в жилестите ръце на сляп побелял агалар”, **&lt;/p&gt;

&lt;p&gt;==&lt;/p&gt;

&lt;p&gt;с това сравнява важните мигове от живота автора, но то е добра метафора и за начина, по който се четат неговите романи: докато всяко зърно-история е в полезрението ни, тя ни се струва специална и единствена, и затова запаметима, но после неизбежно се разтваря в отминалото, изплъзва се от нас, разтваря се на съставните части на вечно отминаващото човечество - биологичен остатък и памет. Памет, която също се поддава на тленност, крехка е и има срок на годност, докато не бъде специално потърсена и извадена. На този фон почти невъзможна е степента, в която всеки от героите владее поколения назад своята родова памет/разказ.&lt;/p&gt;

&lt;p&gt;==&lt;/p&gt;

&lt;p&gt;**Преди всичко обаче “Хроники на неведомото” е роман за съзиданието и за детето, **&lt;/p&gt;

&lt;p&gt;==&lt;/p&gt;

&lt;p&gt;което притежава силата да спаси целия свят - перифраза на Достоевски за красотата. Неслучайно убийство на дете и спасяване на дете затварят в кръг върволицата от минисюжети - затварят кръвта и цената, която трябва да се плати за нея. Книгата е изпълнена с разкази за деца - тайно заченати и родени, неискани или мечтани, изгубвани и намирани, давани в чужди ръце за отглеждане или крадени, нещастни или обичани, погубвани или спасявани с цената на човешки животи или чудо.&lt;/p&gt;

&lt;p&gt;==&lt;/p&gt;

&lt;p&gt;**В този смисъл основна тема в романа е това ненаситно преминаване през утробата - **&lt;/p&gt;

&lt;p&gt;==&lt;/p&gt;

&lt;p&gt;извечна и надвременна, портал между небитието и живота, обгрижван от бабите (акушерки), които в “Хроники за неведомото” поемат не само младенците, но и самия разказ за непрекъснато прииждащия нов живот. В “бъдещата” част от романа Терзийски засяга и теми като пренаселеност, изкуствено осеменяване и контрол на раждаемостта, които остават само заченати, ала поне според мен са за друг роман в този си вид.&lt;/p&gt;

&lt;p&gt;==&lt;/p&gt;

&lt;p&gt;Та тази вездесъща, първична, несломима биологична сила обуславя паноптикум от връзки между героите - тайни, греховни, благословени, прокълнати, погубващи, изкупителни, насилени или приети с благодарност и смирение, но все като че ли неизбежни и обясними с кармичната логика на неведомото за нас. То преминава през всички тези разпръсвания и събирания, през въртележката от смърт и раждане, то е спойката, в която провиждаме Бог (или отсъствието му?) и неговите пътища. Впрочем образите на смъртта и старостта не са спестени - понякога жестоки и несправедливи, друг път заслужени като възмездие.&lt;/p&gt;

&lt;p&gt;==&lt;/p&gt;

&lt;p&gt;Няколко символични предмета, предавани от поколение на поколение, обикалят през вековете различните си притежатели в романа. Сред тях е стар часовник, почти магическо майсторски резбовано огледало с форма на утроба, както и симфония номер 40 от Моцарт, която носи своето значение и спасителна сила за поколения герои. Така създаденото от Моцарт, нетленният плод на творческото, въздейства върху плодовете на плътта и техните преходни съзнания.&lt;/p&gt;

&lt;p&gt;==&lt;/p&gt;

&lt;p&gt;Езикът на Николай Терзийски отново е съобразен с времето, той е вълшебен, символичен, изразителен, въздействащ. И тук той използва познатите си вече похвати, като прескачанията във времето, изясняването на логиката на събитията през различни гледни точки, вмъкването на различни жанрове (в случая сценарий, драматургичен текст, писма и т.н.).&lt;/p&gt;

&lt;p&gt;==&lt;/p&gt;

&lt;p&gt;**Както споменах, съвпаденията, случайните неслучайности, са твърде много в този роман, **&lt;/p&gt;

&lt;p&gt;==&lt;/p&gt;

&lt;p&gt;нещо, което е типично за автора, и което придава на романите му нотка на балкански магически реализъм. Но докато те действително привнасят приказност и легендарност в старите истории, в съвременните му сюжети това е като че ли твърде прекалено и притеснително недостоверно.&lt;/p&gt;

&lt;p&gt;==&lt;/p&gt;

&lt;p&gt;За мен слабостта на този чудесен иначе роман е, че той не е бил прекъснат навреме или че в него е била включена част, която по същество би могла да оформи отделно произведение. Намирам съвременната история за нужна, но твърде “нагласена”, а тази от бъдещето, представена под формата на сценарий за американски филм, по-скоро за излишна. Лично за мен тя не добавя към стойността на романа. Още повече, че забелязах и някои логически противоречия. Сценарият, писан от двама от героите с почти невъзможна сюжетна аргументация, представлява абсолютно класически тип холивудско екшън-клише, въпреки че според историята би трябвало да е предназначен за режисьор, известен с фриндж независимите си филми, показвани само на избрана интелектуална публика.&lt;/p&gt;

&lt;p&gt;==&lt;/p&gt;

&lt;p&gt;Явният принос на тази част е да даде поглед (макар и от Америка, толкова далеч от мястото, където се развиват над 2/3 от книгата) за един бъдещ антиутопичен свят, в който утробата е регулирана, а намаляването на населението на земята се е превърнало във висша цел. Контрапункт на миналото с ненаситните му женски утроби и буйното, почти плевелно свръхраждане дава постройката на едно бъдеще, в което само броени двойки биват одобрявани да имат наследник. Импулсът за безогледно съзидание и продължаване срещу жертвата в името на оцеляването на света, в който ресурсите са ограничени.&lt;/p&gt;

&lt;p&gt;==&lt;/p&gt;

&lt;p&gt;Граничещо с “нагласеното” е и забременяването от еднократен секс през 21 век, което през предходните е една идея по-обяснимо. Или, че двама влюбени, които се целуват, спират всеки път с целувката си тока на цяло американско летище и град. Или, че 13-годишното момче, което се събужда след кома като възрастен мъж, облича единственият костюм, с който е бил по време на катастрофата, и той му става.&lt;/p&gt;

&lt;p&gt;==&lt;/p&gt;

&lt;p&gt;Но “Не е важно какво знаем и какво помним. Важното е в какво вярваме” и “Животът иде не от истината, а от чародейството” - все пак в това вярват героите на този роман и той ни приканва към същото: да се доверим на тези неведоми, почти невъзможни истории. Любопитна съм дали в следващия си роман Николай Терзийски ще продължи да работи в същата ниша или ще се изкуши да опита нещо друго. Предстои да видим.&lt;/p&gt;
</description>
        <pubDate>Thu, 18 Jul 2019 00:00:00 +0000</pubDate>
        <link>/bookreviews/2019/07/18/09-51-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%85%D1%80%D0%BE%D0%BD%D0%B8%D0%BA%D0%B8-%D0%BD%D0%B0-%D0%BD%D0%B5%D0%B2%D0%B5%D0%B4%D0%BE%D0%BC%D0%BE%D1%82%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B7%D0%B0-%D0%BD%D0%B5%D0%BD%D0%B0%D1%81%D0%B8%D1%82%D0%BD%D0%B0%D1%82%D0%B0-%D1%83%D1%82%D1%80%D0%BE%D0%B1%D0%B0-%D0%BD%D0%B0-%D0%BD%D0%B5%D0%B2%D0%B5%D0%B4%D0%BE%D0%BC%D0%BE%D1%82%D0%BE.html</link>
        <guid isPermaLink="true">/bookreviews/2019/07/18/09-51-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%85%D1%80%D0%BE%D0%BD%D0%B8%D0%BA%D0%B8-%D0%BD%D0%B0-%D0%BD%D0%B5%D0%B2%D0%B5%D0%B4%D0%BE%D0%BC%D0%BE%D1%82%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B7%D0%B0-%D0%BD%D0%B5%D0%BD%D0%B0%D1%81%D0%B8%D1%82%D0%BD%D0%B0%D1%82%D0%B0-%D1%83%D1%82%D1%80%D0%BE%D0%B1%D0%B0-%D0%BD%D0%B0-%D0%BD%D0%B5%D0%B2%D0%B5%D0%B4%D0%BE%D0%BC%D0%BE%D1%82%D0%BE.html</guid>
        
        <category>Николай Терзийски</category>
        
        <category>хроники на неведомото</category>
        
        <category>Жанет 45</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>&quot;Серотонин&quot; на Мишел Уелбек от днес по книжарниците</title>
        <description>&lt;p&gt;От днес в книжарните е новоиздаденият на български роман на Мишел Уелбек „Серотонин“ - историята на един обезсърчен човек, който се стреми напразно да си възвърне отминалото щастие. Романът е и разказ за тежката криза във френското земеделие и в мирогледа на съвременния човек.&lt;/p&gt;

&lt;p&gt;==&lt;/p&gt;

&lt;p&gt;Главният герой Флоран-Клод Лабруст е експерт в министерството на земеделието и подготвя документацията за преговарящите от името на Франция в Брюксел. Като гражданин той се бунтува срещу все по-строгите „политически коректни“ ограничения – от най-нелепите и истеричните в обществения и политически живот до ежедневни битови забрани, като например тази, наложена на пушачите.&lt;/p&gt;

&lt;p&gt;==&lt;/p&gt;

&lt;p&gt;Заклет пушач, самият Флоран-Клод не крие, че злоупотребява с алкохола и отдава голямо значение на секса. Позволява си да определи Гьоте като „дърт малоумник“, „един от най-зловещите дърдорковци в световната литература“, и понеже се намира в тежка депресия все по-често посяга към капторикса – антидепресант, който стимулира секрецията на серотонин, хормона на щастието….&lt;/p&gt;

&lt;p&gt;==&lt;/p&gt;

&lt;p&gt;Като в повечето романи на Уелбек и тук разказът се води от първо лице: от името на г-н Лабруст. Когато го срещаме за първи път, той дели скъп апартамент с двайсет години по-младата от него любителка на сексуални оргии Юзу, която работи в културния център на Япония в Париж. Отвратен от заснетите на видео сцени, на които се натъква случайно в компютъра й, Флоран-Клод решава да я напусне… а защо не и да я напие и хвърли от 29 етаж на високия блок, в който живеят? По-разумно се оказва обаче да изчезне, както правят съвсем безнаказано 12 000 души всяка година във Франция.&lt;/p&gt;

&lt;p&gt;==&lt;/p&gt;

&lt;p&gt;Изчезва, за да се върне назад в живота си и да ни разкаже за безвъзвратно изгубената си любов – на фона на описаното с характерната за писателя проницателност съвремие: природа и градове, столични хотели и днешна провинциална Франция, краварници и птицеферми, кръчми и хора, между които актрисата алкохоличка, аристократът, борещ се отчаяно да оцелее, отглеждайки говеда, германецът орнитолог и таен педофил, държавният служител, който си въобразява, че англицизмите го правят „оперативно компетентен“, лекарят рокер Азот. С еднакъв сарказъм са изобличени „екосъзнателните буржоа“, холандските пенсионери, европейските функционери и дори самия Всевишен…&lt;/p&gt;

&lt;p&gt;==&lt;/p&gt;

&lt;p&gt;„Серотонин“ е едновременно химн на романтичната любов и политическа сатира, един смешен и тъжен роман, изпълнен с пророчески предчувствия.&lt;/p&gt;

&lt;p&gt;==&lt;/p&gt;

&lt;p&gt;„Серотонин“ е седмият роман на Уелбек. Публикуван във Франция през януари 2019 г., той се появява почти едновременно в превод в Германия, Испания и Италия и за броени дни се превръща в световен бестселър. Българското издание на романа в превод на Александра Велева с марката на „Факел експрес“ излиза преди публикацията му във Великобритания и Русия.&lt;/p&gt;
</description>
        <pubDate>Wed, 17 Jul 2019 00:00:00 +0000</pubDate>
        <link>/newbooks/2019/07/17/11-16-%D1%81%D0%B5%D1%80%D0%BE%D1%82%D0%BE%D0%BD%D0%B8%D0%BD-%D0%BD%D0%B0-%D0%BC%D0%B8%D1%88%D0%B5%D0%BB-%D1%83%D0%B5%D0%BB%D0%B1%D0%B5%D0%BA-%D0%BE%D1%82-%D0%B4%D0%BD%D0%B5%D1%81-%D0%BF%D0%BE-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5.html</link>
        <guid isPermaLink="true">/newbooks/2019/07/17/11-16-%D1%81%D0%B5%D1%80%D0%BE%D1%82%D0%BE%D0%BD%D0%B8%D0%BD-%D0%BD%D0%B0-%D0%BC%D0%B8%D1%88%D0%B5%D0%BB-%D1%83%D0%B5%D0%BB%D0%B1%D0%B5%D0%BA-%D0%BE%D1%82-%D0%B4%D0%BD%D0%B5%D1%81-%D0%BF%D0%BE-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8%D1%82%D0%B5.html</guid>
        
        <category>серотонин</category>
        
        <category>мишел уелбек</category>
        
        <category>роман</category>
        
        <category>нова книга</category>
        
        <category>факел експрес</category>
        
        
        <category>newbooks</category>
        
      </item>
    
      <item>
        <title>Писателят Емилиос Солому в разговор за човешката природа, археологията и митологията, Гърция и островите й</title>
        <description>&lt;p&gt;&lt;strong&gt;&lt;em&gt;Антония: Кипърската литература е малко или почти непозната в България, за съжаление. Как бихте определили днешното й състояние и кои са основните автори, които трябва да познаваме?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Това действително е така, но през последните десетилетия все пак са направени някои стъпки. В превод на български са излезли някои представителни поетични антологии и сборници с разкази, както и няколко романа. Бих казал, че също толкова непозната е и българската литература в Кипър. Изобщо необходими са повече усилия и в двете посоки.&lt;/p&gt;

&lt;p&gt;==&lt;/p&gt;

&lt;p&gt;През последните години кипърската литература се отваря към света. Все повече литературни творби се превеждат в чужбина – и на по-стари автори, но най-вече на по-млади. Сред утвърдените белетристи са Никос Николаидис (1884-1956), Георгиос Филипу Пиеридис (1904-1999), Янис Кацурис (1935-2010) и Иви Мелеагру (1928-2019). Сред поетите можем да споменем Василис Михаилидис (1849-1917), Костас Монтис (1914-2004) и Кириакос Хараламбидис (1940-).&lt;/p&gt;

&lt;p&gt;==&lt;/p&gt;

&lt;p&gt;Поколението на независимостта (1960) и поколението на нашествието (турското нашествие от 1974 г.), както ги наричат, продължават активно да творят и да издават значими произведения както в поезията, така и в художествената проза. През последните години добиха известност и много по-млади белетристи и поети. Може да се каже, че кипърската литература е в разцвет.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Да поговоримна този фон за книгата ви “Дневник на една изневяра”, излязла наскоро у нас под знака на издателство ICU (&lt;/em&gt;&lt;/strong&gt;&lt;a href=&quot;https://literaturnirazgovori.com/bookreviews/2019/06/28/09-57-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B4%D0%BD%D0%B5%D0%B2%D0%BD%D0%B8%D0%BA-%D0%BD%D0%B0-%D0%B5%D0%B4%D0%BD%D0%B0-%D0%B8%D0%B7%D0%BD%D0%B5%D0%B2%D1%8F%D1%80%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%8F-%D0%BD%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D0%B2%D1%80%D0%B5%D0%BC%D0%B5%D1%82%D0%BE.html&quot;&gt;&lt;strong&gt;&lt;em&gt;виж рецензия тук&lt;/em&gt;&lt;/strong&gt;&lt;/a&gt;&lt;strong&gt;&lt;em&gt;). Очакванията, които заглавието създава - за един ретроспективен роман, съсредоточен изцяло върху интимното, не се оправдават изцяло. Романът ви е много повече от разказ за една любов. Защо насочихте вниманието тъкмо там обаче?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Отначало смятах да озаглавя романа „Полеви дневник на една експедиция“. Такова заглавие обаче можеше да заблуди читателите, че става дума за научна литература в областта на археологията. Току-виж отказало хората да си купят романа. И така запазих понятието „дневник” и добавих изневярата, която съпътства археологическата експедиция.&lt;/p&gt;

&lt;p&gt;==&lt;/p&gt;

&lt;p&gt;Както казва и разказвачът: &lt;em&gt;„…не се е сдържал, наред с мерките и описанията на съдове, фигури и кости, да не отрази в полето на дневника си или под последните редове на страницата и собствените си впечатления, мисли, допълнителни бележки към основната си теория, дори случки и откъси от разговорите на археологическия екип. Така в дневника в хронологичен ред са се промъкнали откъслечни думи, фрази с двояк смисъл и прикрито значение, явни белези за промяната в психологическото състояние на Дукарелис, хронологията на една изневяра в ход“&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;Така центърът на тежестта се премести от експедицията към изневярата. По този начин исках да поставя акцент върху човешката природа, върху отношенията между хората.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Защо използвахте детективски мотив в романа, без всъщност да го превръщате в трилър? Насилието в историята от миналото и в съвременната линия имат ли общо с начина, по който съдбата повтаря себе си?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/dnevnikiznevyara.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Сюжетът се разгръща на различни равнища, в паралелни истории, които се наслагват една върху друга като археологически пластове. Главният герой, Дукарелис, прави разкопки на един малък остров и изважда на бял свят останките на млада, бременна жена, вероятно убита преди 5000 години. Като археолог през цялата експедиция се опитва да възстанови миналото на тази жена, нейното ежедневие, разчитайки до голяма степен и на въображението си. Представя си дори мига на убийството ѝ и заключава, че вероятно става дума за престъпление от страст.&lt;/p&gt;

&lt;p&gt;==&lt;/p&gt;

&lt;p&gt;Двадесет години по-късно, когато съпругата му (някогашната му студентка) изведнъж изчезва без следа, сюжетът донякъде придобива характеристиките на детективска история. Това е още един повествователен похват, чрез който се свързват далечното минало и настоящето, общата участ на двете жени, принадлежащи към два отдалечени във времето свята, която обаче се повтаря отново и отново.&lt;/p&gt;

&lt;p&gt;==&lt;/p&gt;

&lt;p&gt;Насилието присъства във всяка епоха, то е част от човешката природа. Не съм сигурен доколко ние днес сме успели да стигнем по-далеч в цивилизационно отношение от хората, живели на Цикладите в праисторически времена. Най-разрушителните войни в историята на човечеството са избухнали едва преди няколко десетилетия. Насилието несъмнено продължава да съществува около нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Романът ви разчита на “вечния” сюжет на забранената любов. Особено в едно традиционно православно общество като това на остров Куфониси, в което на брака все още се гледа като на свещен съюз и съзнанието за греховност е особено силно. Каква е цената, която протагонистът ви и неговата съвест трябва да платят в този смисъл?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Солому: _&lt;/strong&gt;Дукарелис и Антигона преживяват една забранена любов на остров Куфониси, в едно малко, затворено и консервативно общество. Когато Дукарелис отива да прави разкопки там, в местните нрави почти нищо не се е променило от времето на цикладската цивилизация, от праисторическата епоха. Дори достъпът до острова е труден. Връзката между двамата в известен смисъл представлява _хюбрис _в древногръцкия смисъл на думата, тъй като прекрачва границите и нарушава установения ред на нещата.&lt;/p&gt;

&lt;p&gt;==&lt;/p&gt;

&lt;p&gt;Всичко това обаче се случва в едно православно, християнско общество, в което бракът действително се смята за свещен. Напомням, че допреди няколко години в Гърция една съпружеска двойка можеше да получи развод само в църковните съдилища. И така грехът, хюбрисът, неизбежно води до наказание. Антигона изчезва при трагични обстоятелства, а главният герой изтърпява собственото си наказание, като губи жената, която обича, и целият му свят се срива.&lt;/p&gt;

&lt;p&gt;==&lt;/p&gt;

&lt;p&gt;Връща се на острова двадесет години по-късно, вече почти старец, със следите на времето, отпечатани върху лицето му, със сломен дух, за да се пребори със собствените си призраци, със спомените си и с чувството си за вина – връща се всъщност, за да проведе една друга, още по-трудна експедиция в дълбините на душата си. Това е цената, която трябва да плати.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Едно от най-силните качества на романа, лично според мен, е неговата живописна меланхолия, поетичната наситеност на езика, с който описвате Куфониси и неговата изумителна природа. Колко добре всъщност познавате мястото и защо избрахте изолираността на един остров за място на действието?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Солому: _&lt;/strong&gt;Мисля, че самият сюжет и малкият остров, на който се развива той, допринасят за меланхоличната атмосфера и поетичния език на романа. Не е лесно да се пресъздаде в един превод това усещане за безнадеждност, поетичността и нюансите на езика. Знам обаче колко усилия положи преводачката Ирена Алексиева, за да го постигне. Вникна дълбоко във всеки детайл. И това, че особеностите на езика са ви направили впечатление до голяма степен се дължи и на нея.&lt;/p&gt;

&lt;p&gt;==&lt;/p&gt;

&lt;p&gt;Когато ми хрумна идеята да изградя сюжета около археологическа експедиция по местата, на които е процъфтявала праисторическата цикладска цивилизация, трябваше да поставя героите си в една реално съществуваща среда. Не исках историята да се развива на някой от познатите центрове на цикладската цивилизация (например Парос, Наксос или Санторини), а на някое сравнително непознато място, което да се прочуе покрай разкопките на Дукарелис. Разглеждайки картата на района, реших това място да бъде остров Куфониси.&lt;/p&gt;

&lt;p&gt;==&lt;/p&gt;

&lt;p&gt;Намира се близо до Наксос и до Керос – значим център на цикладската цивилизация, на който през последните месеци бяха открити изключително важни находки, които могат да променят представите ни за тази далечна епоха. Мисля, че местоположението на Куфониси е много подходящо. Следващата стъпка беше да отида лично там, преди да започна да пиша. Обиколих пеша целия остров (нужни са няколко часа), видях природата му, плажовете. Проучих историята му. Атмосферата малко или много ми беше позната. Куфониси е типичен цикладски остров, но все пак има своите особености.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: В прозата си възкресявате образи от антични драми, от епоса на Омир, а героите ви носят имена от старогръцката митология. Не е ли някак неизбежно и очаквано това за всеки гръкоезичен роман/поезия?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Да, мисля, че това до голяма степен се отнася за цялата гръцка литература. Особено когато сюжетът е свързан с миналото. И да иска да го избегне човек, едва ли е възможно. Морето, всяка планина, всяка скала, всяка местност са свързани с митологията, с имена, със събития, с богатата история на гръцкия свят. Да вземем например пясъчните лилии, които се споменават в романа – или &lt;em&gt;Pancratium maritimum&lt;/em&gt;, както се наричат в ботаниката. Цъфтят на егейските острови през юли и август. Попаднах на тях, когато обикалях из плажовете на Куфониси, и си спомних как са изобразени на фреските от Тера, в Санторини, които са плод на същата култура и датират от същата епоха като находките на Дукарелис.&lt;/p&gt;

&lt;p&gt;==&lt;/p&gt;

&lt;p&gt;Именно от тези фрески почерпих вдъхновение, за да опиша праисторическите жители на Куфониси (например облеклото им). Природата по тези места неизбежно напомня на местностите, описани от Омир. Съвсем естествено е част от този свят да проникне и в един роман като „Дневник на една изневяра“. Историята на Дукарелис, свързана със съдбата на Касиопея–Антигона–Мария, следва структурата на древногръцка трагедия: завръзка, хюбрис, наказание – „крах“, развръзка – катарзис.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: Един от конфликтите в книгата е между континенталното (голямата, хаотична, задушна Атина) и естественият и самодостатъчен природен оазис на островното, където векове наред животът е текъл по един и същ начин. Преди и там цивилизацията да проникне и да започне да отнема девствеността му. Това ли се случва днес дори и с най-малките и отдалечени гръцки острови? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Разликата между Атина и малките острови като Куфониси наистина е огромна. Атина е един мегаполис, който в съвременната епоха се урбанизира безогледно с катастрофални последици. Докато характерните особености на островите и традиционните структури на местната общност са се запазили същите от векове. Затова съществува този „ностос“, това желание у хората да се връщат в Егея особено през лятото, за да си починат. Това са два съвсем различни свята.&lt;/p&gt;

&lt;p&gt;==&lt;/p&gt;

&lt;p&gt;Откакто обаче този допреди няколко десетилетия непокътнат рай бе открит от туристите, започна обратното броене. Тази промяна е описана и в книгата. Когато Дукарелис се връща двадесет години след експедицията на Куфониси, това островче „на край света“, до което рядко стигат кораби, промените, които са настъпили наоколо, са опустошителни.&lt;/p&gt;

&lt;p&gt;==&lt;/p&gt;

&lt;p&gt;Въпреки това на много цикладски острови, особено по-малките, човек и до днес може да се докосне до този рай. Има места, които са останали непроменени от времето на цикладската цивилизация до наши дни. Скалите, морето, характерните пустинни и безплодни местности, атмосферата напомнят за света на Омир. Сигурно там някъде, на някой бряг и до днес живее Одисей или плава в открито море с кораба и другарите си. Малко въображение е нужно, за да ги види човек.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Може би едно от основните прозрения в “Дневник на една изневяра” е, че макар външният свят да се променя непрестанно през вековете, то човешката душа, базовите човешки инстинкти и импулси са останали същите. Че минало и настояще се докосват през пластовете на времето и археологията. Съгласен ли сте?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Това е една от основните теми в романа. Светът около нас наглед се променя, но човешката природа остава една и съща от зората на човечеството до днес. С нейните страсти, простъпки, злини и добрини, с нуждите и инстинктите ѝ. Именно тук се срещат съдбите на праисторическата Касиопея и на съвременната Антигона. Но дори и онова, което на пръв поглед се променя в манталитета, във възприятията и суеверията на хората, в проявленията на цивилизацията, на практика само се видоизменя, оставайки в основата си все едно и също.&lt;/p&gt;

&lt;p&gt;==&lt;/p&gt;

&lt;p&gt;Както казва Дукарелис в романа: &lt;em&gt;„човешката природа е много устойчива на превратностите на времето, от четири-пет хиляди години е все същата. Различно е ежедневието на хората. Човекът променя света наоколо, но не и себе си“&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Изглежда, че самият вие не сте сигурен дали един археолог възкресява или осквернява миналото. В книгата протагонистът ви казва, че археолозите (нека го мислим в най-широкия смисъл на думата) всъщност разрушават онова, което е оцеляло от миналото, и колкото и подробно да го описват и документират, виждат само частично и ограничено това, което им се струва важно към конкретния момент. Не е ли същото когато един писател прави разкопки в собствената си памет, опит и въображение, за да създаде и “документира” един фикционален свят?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Истината е, че когато разкопаваме едно древно селище, което хилядолетия наред е било скрито непокътнато в недрата на земята, в известен смисъл извършваме „светотатство“, нарушаваме вечния покой на жителите му, престъпваме законите им. Навлизаме в „защитената територия“ на един свят, потънал в дълбините на времето. Не знаем какво биха отговорили праисторическите хора, ако ги попитат дали са съгласни отново да бъдат извадени на бял свят, за да ги изследват в лаборатории и да ги изложат в музей.&lt;/p&gt;

&lt;p&gt;==&lt;/p&gt;

&lt;p&gt;За нас днес е очевидно, че трябва да правим разкопки, за да опознаем миналото и самите себе си. Има обаче култури, в които хората са избрали да живеят и до днес в първобитни общности – например аборигените в Австралия; те категорично не са съгласни с тази практика. Всяка археологическа експедиция неизменно в известна степен унищожава запазеното дотогава. Находки и артефакти, които в бъдеще с по-напреднали технологии и научни методи биха могли да ни дадат повече сведения и знания, се разрушават окончателно и безвъзвратно.&lt;/p&gt;

&lt;p&gt;==&lt;/p&gt;

&lt;p&gt;Малко или много, всеки писател също е археолог като Дукарелис. И както той идва на острова двадесет години по-късно, за да се разрови отново, този път в душата си, така и писателят трябва да стигне до дълбините на своята душа, да изследва пластовете на спомените си, за да разбере по-добре човека и героите на творбата си. Това важи в още по-голяма степен за автобиографичните книги. В този случай обаче светът, който оживява в романа, е създаден от нулата и е изцяло плод на въображението. В историята няма никакви автобиографични елементи, нито мои лични преживявания или спомени, освен впечатленията ми от природата и атмосферата на Куфониси, които съм описал такива, каквито съм ги видял през моите очи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: Впрочем откъде са задълбочените и впечатляващи познания по археология, които демонстрирате в книгата? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Завършил съм история и археология. Епохата на цикладската цивилизация ме вълнува още от студентските ми години. Не знаем много за този период, а онова, което знаем, се основава по-скоро на предположения. Това прави тази епоха още по-загадъчна и подклажда любопитството на всички, които са се заели да я изследват. Често пъти новите открития объркват вместо да потвърждават представите ни за тези далечни времена. Много пъти съм прекарвал лятната си ваканция на цикладски острови и винаги първата ми работа е била да посетя археологическите обекти на тях.&lt;/p&gt;

&lt;p&gt;==&lt;/p&gt;

&lt;p&gt;За написването на романа обаче не можех да разчитам само на познанията и опита си от студентските години, нито на впечатленията си като турист. Наложи се да прочета и много книги. Особено полезен ми беше обемният труд на Колин Ренфрю и Пол Бан „Archaelogy. Theories, Methods and Practice“ (1991). Професор Ренфрю прави разкопки на Керос и на съседното островче Даскалио от 60-те години на миналия век, а само преди няколко месеца оповести сведения за нови, значими находки.&lt;/p&gt;

&lt;p&gt;==&lt;/p&gt;

&lt;p&gt;Много обичам археологията и историята и те неизбежно се прокрадват в книгите ми. Преди години попаднах на непознати дотогава археологически обекти в Кипър и дадох сведения за местоположението им на Отдела за паметниците на културата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Страхувате ли се от времето?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Солому:&lt;/em&gt;&lt;/strong&gt; Не, ни най-малко, макар в романа да е отделено особено внимание на безпощадността на времето. Това е естествен процес. Животът ни е едно пътуване във времето. И в това пътуване човек трябва да се приспособява към промените, да се радва на всеки етап и да черпи от него нови преживявания. Онова, което донякъде ме плаши, са промените, които биха могли да настъпят с времето у хората около мен, у близките ми.&lt;/p&gt;
</description>
        <pubDate>Tue, 16 Jul 2019 00:00:00 +0000</pubDate>
        <link>/interviews/2019/07/16/10-55-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B5%D0%BC%D0%B8%D0%BB%D0%B8%D0%BE%D1%81-%D1%81%D0%BE%D0%BB%D0%BE%D0%BC%D1%83-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D1%87%D0%BE%D0%B2%D0%B5%D1%88%D0%BA%D0%B0%D1%82%D0%B0-%D0%BF%D1%80%D0%B8%D1%80%D0%BE%D0%B4%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B8-%D0%BC%D0%B8%D1%82%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D0%B9.html</link>
        <guid isPermaLink="true">/interviews/2019/07/16/10-55-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B5%D0%BC%D0%B8%D0%BB%D0%B8%D0%BE%D1%81-%D1%81%D0%BE%D0%BB%D0%BE%D0%BC%D1%83-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D1%87%D0%BE%D0%B2%D0%B5%D1%88%D0%BA%D0%B0%D1%82%D0%B0-%D0%BF%D1%80%D0%B8%D1%80%D0%BE%D0%B4%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B8-%D0%BC%D0%B8%D1%82%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D0%B9.html</guid>
        
        <category>Емилиос Солому</category>
        
        <category>интервю</category>
        
        <category>ICU</category>
        
        <category>дневник на една изневяра</category>
        
        
        <category>interviews</category>
        
      </item>
    
      <item>
        <title>Петя Кокудева: Нямам нужда от забележителности, за да забелязвам</title>
        <description>&lt;p&gt;&lt;strong&gt;&lt;em&gt;“Не очаквам нищо от живота, отивам да го срещна” и “само мъртвата риба следва течението” - така ли тръгваш на своите пътувания и претърпя ли през годините еволюция начинът, по който обикаляш света?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Писателите уж пишат проницателни неща, но не умеят изобщо да ги прилагат на практика! И аз така: харесва ми да пиша за нямането на очаквания, ама вероятно имам. И подозирам, че понякога следвам течението дори без да разбирам това.&lt;/p&gt;

&lt;p&gt;==&lt;/p&gt;

&lt;p&gt;След тази уговорка - да, има еволюция. Различните видове пътувания ме промениха - окастриха сериозно суетността; окуражиха ме да заговарям непознати, защото всяка възможност е съвсем буквално единствена; промени се дори концепцията ми за “хубаво време” - сега като се събудя и видя, че вали и е мрачно, ми е вълнуващо (след толкова време в мъгли и дъждове, човек привиква да извлича жизнена емоция и от тях). Другата важна, малка еволюция е, че пътувайки сега, съм далеч по-тренирана и способна да открия нещо интересно дори в прозаична обстановка. Нямам нужда от забележителности, за да забелязвам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Споделяш пътешествията си с Георги. Би ли могла да ги извършиш сама и кое би било различното тогава?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;С много малко хора бих тръгнала на дълъг път. Пътят е сериозно изпитание - за тялото, за търпението, за волята, за устойчивостта на несъзнаваното микадо у теб… А Георги захожда удивително към всякакъв род проблеми - приема ги с инженерно любопитство, малко като разбъркано лего на килима. Има упорството, ума и ведрината да разплита възли и да продължава напред (или назад, ако се налага). Донякъде за мен това да наблюдавам и да се уча от подобен човек в действие е по-сериозната стойност на пътешестването.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Начинът ви на пътуване (популярен сред доста, особено млади, хора) е далеч от съвременните удобства - въпрос на финанси или по-скоро философия е това, и пречат ли традиционният туризъм и удобства на пълното възприятие и видимостта на “чудесата” (по “съседа на чудото”)?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/pozdravi-ot-sinyata-palatka.jpg&quot; alt=&quot;&quot; /&gt;&lt;/p&gt;

&lt;p&gt;Не е философия, просто е някакъв комплект от потребности и непотребности, естествено заложени. На нас ни е принципно непотребно да ходим, да речем, в скъпи ресторанти. Не го правим и тук, у дома. Непотребно ни е да си купуваме сувенири или подаръци, да спим в хотел. Искам да кажа, аз не се лишавам от тези неща по простата причина, че изобщо не съм ги пожелавала.&lt;/p&gt;

&lt;p&gt;==&lt;/p&gt;

&lt;p&gt;Иначе, няма да тръгна да укорявам хората, които търсят удобства на път. Виждала съм достатъчно номади-философи, които са анти-лукс, но същевременно са повърхностни. И обратно, това, че някой пътува по-”туристически”, не значи, че не е търсачески настроен. Няма формула, за нищо няма формула.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Казваш, че писането “на коляно” и “в крачка” е дисциплинирало стила ти, че литературността не му е понесла. Поразсъждавай за това…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Накратко казано, установих, че в надпреварата по въображение губя много, ама много сериозно по точки от живота. Такива неща се случват по света, толкова невъобразими, абсурдни, логично заплетени, че съм 100% сигурна - ничие въображение не може да ги съчини. То е нещо като да си чел сибирския пътепис на Радичков. После си викаш: “Абе, аз, завалията, с кой акъл съм тръгнал да пиша!?” Някак се смиряваш, но без да се потискаш. Даваш си ясна сметка, че ще си по-полезен за себе си като внимателен репортер от земите на световното въображение, отколкото като трибуна само на собственото си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Кога разбра, че си се превърнала от пътешественик в ловец на истории? Защото, предполагам го, вече тръгваш навсякъде с тази нагласа, нали, сама се оглеждаш за хората и ситуациите, които биха могли да се превърнат в импресии от пътешественическия ти дневник…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, но пак с един нюанс. Старая се да не се привеждам чак в такъв търсачески режим. Защото той може да е сковаващ, да носи разочарование, ако не откриваш нищо. И така да те лиши от любопитството да поразгледаш и нищото отблизо. От друга страна, аз много често разменям истории - никой непознат няма да тръгне да ти разкрива лични неща, ако и ти не се откриеш. Така че не е само лов, не е еднопосочно движението.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Как подреди историите? И защо ми се струва, че по-скоро нямаш наистина тъжни истории - или най-малкото те са винаги с лъч светлина в тях?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Подредих ги така, че в максимална степен да отразяват усещането ми за света. В нещо като умишлено скроен хаос - привидно изглежда, че съседните истории са безкрайно различни, от твърде разнолики места, обаче като ги прочетеш внимателно, долавяш неочаквана, тиха връзка.&lt;/p&gt;

&lt;p&gt;==&lt;/p&gt;

&lt;p&gt;За тъжните истории… вярвам в човешката способност да сублимира тъгата, да я превръща в нещо градивно, да я рециклира. Без това преображение - на думи и на дела - животът не ми е особено интересен, няма майстория, няма игра на преобръщане.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Нужни ли са други очи, за да осъзнаем чудото, способни ли сме сами да си дадем сметка какво имаме, когато живеем до или във него, както е в онази история?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Да, нужни са, и това не го казвам аз, а невронауката. Мозъкът действа често на автопилот: когато научите как да правите нещо, вече дори не мислите, докато го правите; когато свикнете с пътя до работата, краката ви водят сами. И това е съвсем нормално - иначе представете си колко енергия щеше да ни трябва да заучаваме всичко наново и наново, да сме постоянно в “първи клас”. Така че чуждото е остър завой по пътя на автопилота, то е фитнес за мозъка.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В историите ти присъства предимно Азия и много малка част от Европа? Скучна и твърде пребродена ли е традиционна Европа, възможно ли е да даде също толкова вълшебни истории?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Причината е, че западна и централна Европа съм обходила по-отдавна, когато не съм се сещала да си записвам. Много се мъчих да опиша преживелиците си от Шотландия например, от остров Скай - едно от най-прекрасните и мъгливи места на света. Дълго се старах да възстановя и една история от Аушвиц, където беше толкова спокойно, поляните край газовите камери толкова тучни, граховата супа - най-вкусната, която съм яла. И всичко това в концлагер. Обаче прецених, че не мога да извлека същината от паметта си - у мен е останало само усещане, без факти, без ясни лица и разговори.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В тази връзка имаш ли намерение за продължение на тази книга и какво ще е то?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Погледът ми сега е насочен към Грузия, Армения, Иран, Чили. Много са ми интересни. Но за самото превръщане на изпътуваното в написано… - там командва широк бохемски борд на директорите: тялото, здравето, късметът, спътниците ми, неочакваните обрати на съдбата.&lt;/p&gt;
</description>
        <pubDate>Fri, 12 Jul 2019 00:00:00 +0000</pubDate>
        <link>/interviews/2019/07/12/09-30-%D0%BF%D0%B5%D1%82%D1%8F-%D0%BA%D0%BE%D0%BA%D1%83%D0%B4%D0%B5%D0%B2%D0%B0-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%B0-%D0%B7%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D0%BC.html</link>
        <guid isPermaLink="true">/interviews/2019/07/12/09-30-%D0%BF%D0%B5%D1%82%D1%8F-%D0%BA%D0%BE%D0%BA%D1%83%D0%B4%D0%B5%D0%B2%D0%B0-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%B0-%D0%B7%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D0%BC.html</guid>
        
        <category>Петя Кокудева</category>
        
        <category>интервю</category>
        
        <category>поздрави от синята палатка</category>
        
        <category>импресии</category>
        
        
        <category>interviews</category>
        
      </item>
    
      <item>
        <title>Излиза &quot;Югославия, моя страна&quot; - едно пътуване към прошката</title>
        <description>&lt;p&gt;За родените след 2000 г. Югославия е почти митична държава, а за поколението преди тях - място, където НАТО пуска бомби. За поколението, което днес е около 50-те, Югославия също е митично място - страна на изобилието, откъдето идват дънки, плочи и шоколад, името на чийто лидер “магически” се изпарява от пионерските песни и е заменено от “точки точки”.&lt;/p&gt;

&lt;p&gt;==&lt;/p&gt;

&lt;p&gt;Книгата “Югославия, моя страна” (изд. ICU) от Горан Войнович идва, за да освети потъналите в забрава и изкривени от времето истини и на този фон да разкаже една дълбоко емоционална човешка история.&lt;/p&gt;

&lt;p&gt;==&lt;/p&gt;

&lt;p&gt;Дългата и сложна история на Югославия кулминира в най-непростимата трагедия в новата история на Балканите - етническите граждански войни от 90-те, преобърнали живота на стотици хиляди семейства. Едно от тях е семейството на Владан, в което бащата е сръбски офицер от Югославската народна армия, а майката - хърватка.&lt;/p&gt;

&lt;p&gt;==&lt;/p&gt;

&lt;p&gt;Идиличното детство на 11-годишния Владан свършва, когато армията внезапно премества баща му от Пула в Белград. Момчето и майка му, подобно на семействата на още много военни, са настанени в мизерен хотел. В Белград, където християни и мюсюлмани живеят заедно от 50 години, семейството на Владан се разпада, в унисон с разпада на цялата страна, а бащата изчезва, погълнат от лакомата паст на най-древното чудовище - войната.&lt;/p&gt;

&lt;p&gt;==&lt;/p&gt;

&lt;p&gt;Седемнайсет години по-късно случайно сърфиране из интернет разкрива пред сина, все още студент в Любляна, ужасяваща истина: генерал Неделко Бороевич не само не е мъртъв, както твърди официалната версия, ами е дезертьор в изгнание, изправен пред Хагския съд.&lt;/p&gt;

&lt;p&gt;==&lt;/p&gt;

&lt;p&gt;Възможно ли е именно бащата на Владан да е отговорен за вероятно най-кървавото масово клане в унищожителната война от 90-те?&lt;/p&gt;

&lt;p&gt;==&lt;/p&gt;

&lt;p&gt;“Югославия, моя страна” е блестящо разказана, разтърсваща и дълбоко човешка история за едно пътешествие, което знаеш, че не можеш да избегнеш: тур из обруганата карта на Балканите в търсене на изгубения баща и на истината. Опит за осмисляне на изстъпленията и безумствата, довели до необратим разпад – на семейства, на животи… на самото човешко.&lt;/p&gt;

&lt;p&gt;==&lt;/p&gt;

&lt;p&gt;Авторът Горан Войнович е словенски режисьор, сценарист, колумнист, поет и писател. С “Югославия, моя страна” авторът надминава всички очаквания както на читателите, така и на критиците и си спечелва място сред най-интересните млади словенски писатели. Динамичната история лавира изкусно между ироничното отстранение и сериозния глас. Спомените от миналото се преплитат с настоящето, като така рисуват психологически достоверно сблъсъкът между два периода и между съответните литературни образи. Нищо чудно, че Горан е първият словенски писател, който печели три пъти наградата “Кресник” за роман на годината.&lt;/p&gt;
</description>
        <pubDate>Thu, 11 Jul 2019 00:00:00 +0000</pubDate>
        <link>/newbooks/2019/07/11/14-26-%D0%B8%D0%B7%D0%BB%D0%B8%D0%B7%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B5%D0%B4%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BA%D1%8A%D0%BC-%D0%BF%D1%80%D0%BE%D1%88%D0%BA%D0%B0%D1%82%D0%B0.html</link>
        <guid isPermaLink="true">/newbooks/2019/07/11/14-26-%D0%B8%D0%B7%D0%BB%D0%B8%D0%B7%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BC%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B5%D0%B4%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BA%D1%8A%D0%BC-%D0%BF%D1%80%D0%BE%D1%88%D0%BA%D0%B0%D1%82%D0%B0.html</guid>
        
        <category>Югославия</category>
        
        <category>моя страна</category>
        
        <category>Горан Войнович</category>
        
        <category>ICU</category>
        
        
        <category>newbooks</category>
        
      </item>
    
  </channel>
</rss>

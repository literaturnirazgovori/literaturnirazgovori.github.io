<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Wed, 11 Dec 2019 10:26:26 +0000</pubDate>
    <lastBuildDate>Wed, 11 Dec 2019 10:26:26 +0000</lastBuildDate>
    <generator>Jekyll v3.8.5</generator>
    
      <item>
        <title>&quot;Синът на управителя на сиропиталището&quot; - Северна Корея между реализма и комикса</title>
        <description>&lt;p&gt;Нека започнем с това, че мащабният роман на американския писател и журналист Адам Джонсън “Синът на управителя на сиропиталището” (изд. Жанет 45, превод Пейчо Кънев), отличен с престижната награда “Пулицър”, трябва да бъде прочетен. Не са много романите, които се осмеляват да разположат действието и героите си в страна, която и в 21 век продължава да е мистериозен остров на идеология и начин на живот, които не съществуват никъде другаде и до които възможностите за автентичен досег са крайно ограничени.&lt;/p&gt;

&lt;p&gt;==&lt;/p&gt;

&lt;p&gt;Преди да започна, трябва да направя малко признание: изключително рядко ми се е случвало да бъда толкова несигурна в оценката си за една книга, като подчертавам, че тук имам предвид не толкова самите качества на романа, а увереността ми да ги тълкувам. Докато четях, бях в непрекъснат спор със самата себе си, като излагах и веднага след това напълно оборвах критиките си, или пък дори когато разбирах мотивацията на автора, не винаги приемах наративните му избори.&lt;/p&gt;

&lt;p&gt;==&lt;/p&gt;

&lt;p&gt;**Първо нека предупредя тези, които очакват от романа строга документалност **&lt;/p&gt;

&lt;p&gt;==&lt;/p&gt;

&lt;p&gt;(или наивно биха възкликнали колко неща са разбрали за Северна Корея от него), че няма да я намерят тук. Не и по начина, по който го правят други книги, например забележителната “Химн на смъртта” на Барбара Демик. А и не това е основната цел на Адам Джонсън, струва ми се, при който севернокорейската държава е по-скоро обстановка. (Не)удобна сцена, на която разгръща иначе универсалната си история, експлоатираща популярния мит за героя, който извършва саможертва в името на любовта и доброто.&lt;/p&gt;

&lt;p&gt;==&lt;/p&gt;

&lt;p&gt;Някои отиват дори още по-далеч, като отбелязват, че на практика героите на Джонсън са си американци, пренесени на фона на народната република, като дори репликите им звучат по американски (донякъде трябва да се съглася). В спор със себе си реших, че това може да се приеме и като недостатък, но и като опит за превръщането – или дори подсигуряването – на историята в универсално човешка.&lt;/p&gt;

&lt;p&gt;==&lt;/p&gt;

&lt;p&gt;**Северна Корея е много повече територия на въображението, отколкото на познанието – **&lt;/p&gt;

&lt;p&gt;==&lt;/p&gt;

&lt;p&gt;и Джонсън я запазва такава. Авторът има огромен запас от политически, географски и исторически познания за КНДР, демонстрирани в романа. Той обаче, както и мнозинството други автори, работещи по темата, няма някакво специално знание от първа ръка за живота там, не повече, отколкото всеки би могъл да открие от интернет, от оскъдните новини, от разказите на дезертиралите или дори от екскурзията до Северна Корея (на каквато Джонсън е ходил), където всичко видяно е строго контролирано. С една дума Северна Корея не може да бъде изследвана и преживявана като която и да е друга страна, която авторът може да проучи, посети или дори поживее в нея.&lt;/p&gt;

&lt;p&gt;==&lt;/p&gt;

&lt;p&gt;**КНДР е амалгама от предположения и слухове. Тя е реконструкция “по кост”. **&lt;/p&gt;

&lt;p&gt;==&lt;/p&gt;

&lt;p&gt;Ето защо от една страна писането на “севернокорейски” роман е проява на респектираща писателска дързост, а от друга резултатът винаги ще е една литературна, фикционална Корея с готови образи, които Джонсън сам е използвал.&lt;/p&gt;

&lt;p&gt;==&lt;/p&gt;

&lt;p&gt;“Синът на управителя на сиропиталището” е организиран в две части. Романът започва с ударна доза реализъм в първата част, проследявайки неконтролируемите обрати в живота на полусирака Джун До (по Джон Доу, американското нарицателно за неизвестен, липсващ човек) – от сирак с баща през тунелен войник, участник в държавните отвличания на японски и корейски граждани, преговарящ с американци в САЩ… отново до затворник. Струва ми се, че тази силна и убедителна първа част сама по себе си е достатъчна да обособи самостоен роман.&lt;/p&gt;

&lt;p&gt;==&lt;/p&gt;

&lt;p&gt;**Във втората си част книгата поема в друга посока, **&lt;/p&gt;

&lt;p&gt;==&lt;/p&gt;

&lt;p&gt;превръща в сюрреалистичен, комиксов (и на места комичен), дори холивудски скрипт, в който Джун До приема идентичността на висшия партиен и военен кадър командир Ка в прякото обкръжение на Ким Чен Ир. Той ни води до филмова развръзка (книгата сякаш е писана с мисълта за евентуално филмиране), която макар и не изцяло, максимално да задоволи моралните нужди на читателите.&lt;/p&gt;

&lt;p&gt;==&lt;/p&gt;

&lt;p&gt;Разказът се води ту в трето лице през ограничената гледна точка на протагониста (макар че Джонсън често неволно я сменя или ненужно се намесва със собствения си авторов глас, за да дообясни нещо), ту в първо лице – през очите на друг герой, един безименен автор на човешки биографии в отдел по разследванията (сама по себе си интересна и самостойна история), ту през разкази, които имитират съобщенията по високоговорителите в домовете на севернокорейските граждани и изразяват една обществено споена „ние“-гледна точка, изпълнена с дикцията на официалната пропаганда.&lt;/p&gt;

&lt;p&gt;==&lt;/p&gt;

&lt;p&gt;Формите на несвобода, смисълът на свободата, саможертвата и героизмът – това са централните теми на романа. Впрочем, нека обърнем специално внимание на героизма. Чрез героя си Джун До/командир Ка авторът&lt;/p&gt;

&lt;p&gt;==&lt;/p&gt;

&lt;p&gt;**противопоставя официалната севернокорейска теория за героизма на общочовешката. **&lt;/p&gt;

&lt;p&gt;==&lt;/p&gt;

&lt;p&gt;Когато протагонистът е обявен за герой на КНДР, това става благодарение на абсолютна фикция, прикриваща истинските и далеч по-жалки събития, довели до това. Героизмът в Северна Корея е титла, билет към привилегии, временна форма на спасение, тъй като, както става и с Джун До, няма нищо по-лесно от издигането и развенчаването на героите. Героизмът в КНДР е институция, която има своите механизми на производство, базирани на хиперболи и легенди. А целта, както казва един от героите, винаги е да останеш жив. В продължение на романа обаче командир Ка израства до истински герой, така както го разбира западният свят, митология и дори Холивуд – чрез саможертвата и отхвърлянето на несвободата и егоизма на личното оцеляване.&lt;/p&gt;

&lt;p&gt;==&lt;/p&gt;

&lt;p&gt;**Една от важните теми в романа е и тази за фикцията. **&lt;/p&gt;

&lt;p&gt;==&lt;/p&gt;

&lt;p&gt;Ако, докато четете, ви се случи много пъти да възкликнете – не, това е невъзможно, неправдоподобно, фантасмагорично е – то най-добре помислете за вероятността Адам Джонсън умишлено да е целял този ефект, за да възпроизведе у нас нормалната и логична реакция. Същата като пред онова, което Северна Корея сама твърди за себе си и за Любимия ръководител. Например как той е бил издигнат в небето от ято гълъби. Представете си как преструвката, че вярваме и на най-невероятните истории, е въпрос на оцеляване. На този фон неправдоподобните сюжетни решения на Адам Джонсън започват да ни се струват като иронична трактовка, или поне намигване, към севернокорейската „действителност“. Както казва един от героите в романа:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„За нас историята е много по-важна от човека. Ако една история и един човек си противоречат, ще трябва да се промени човекът.“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Именно затова е възможно Джун До да заеме мястото на истинския командир Ка, без никой да реагира с учудване – всяка история, потвърдена от Любимия ръководител, става самата истина, докато от нея има потребност и смисъл. Това отвличане на самоличност ни отвежда и до важната тема за &lt;strong&gt;похищението, и по-скоро за Стокхолмския синдром&lt;/strong&gt;. От него, във връзка със своя пленница, се интересува самият Ким Чен Ир. Но тази тема засяга цялата реалност в КНДР, където населението е в състояние на демонстративна привързаност, стигаща до опиянение, към своя най-голям похитител. Любимият ръководител е похитител на самоличност, на история, на ресурси, на човешки животи, на чужди граждани, на реалност, на бъдеще.&lt;/p&gt;

&lt;p&gt;==&lt;/p&gt;

&lt;p&gt;Така както Джун До е обучен да се придвижва и да воюва в пълен тунелен мрак, така и животът на обикновените корейци е стъпване в тъмнината, където никога не знаеш какво те очаква и дали всяка следваща крачка няма да се окаже погрешната и последната. В такава среда, както разбира самият протагонист, са еднакво опасни и невинността, и вината. Джун До извършва немислимото, когато се превръща в командир Ка, но не за това ще трябва да плаща. Ще плати за друго. Моралните ориентири, самата идея за причинно-следствени връзки, като че ли се разпадат в сюрреалистичната севернокорейска среда.&lt;/p&gt;

&lt;p&gt;==&lt;/p&gt;

&lt;p&gt;**Не случайно главната героиня на романа е актриса, **&lt;/p&gt;

&lt;p&gt;==&lt;/p&gt;

&lt;p&gt;играла в едни от най-популярните пропагандни филми, чийто сценарии се приписват на вожда. Тя е любовта и на Ким Чен Ир, и на протагониста – макар Джонсън да не успява да аргументира пътя на красивата Сън Мун от случайния женски образ, татуиран върху гърдите на Джун До, до съсредоточието на любовта му. Тази любов е предварително „замислена“ от героя, но същевременно се заражда постепенно едва след като Джун До се появява на прага на Сън Мун, претендирайки да е нейния съпруг. За жена, свикнала да играе цял живот, сложният репертоар от жестове, думи и погледи в непосредственото обкръжение на Любимия ръководител би трябвало да е поне малко по-леко изпитание. Но именно заради способностите й вътрешната дисхармония на героинята е още по-голяма. Същевременно “ролята” да играе съпругата на новия командир Ка се превръща за Сън Мун в най-истинската и желана истина.&lt;/p&gt;

&lt;p&gt;==&lt;/p&gt;

&lt;p&gt;Този роман, който е тежък, мрачен, натуралистичен и лишен от илюзии от една страна (със сигурност Джонсън е използвал всички познати атрибути, за да създаде реалност вероятно по-мрачна дори от действителната), е същевременно място, в което писателят избира да работи и с иронията, комичното, подигравката. Да, на места изпитах лека обида от това, че севернокорейците сякаш бяха взети на подбив. На фона на мъченията и тежкия бит, които Джонсън описва, неговият Ким Чен Ир, предаден в невероятно близък кадър, е карикатурен, игрив, смешен, духовит, сантиментален, лукав. Той е като малко зловредно човече, свързано с невидими конци, и – уви – ми напомни на далеч не лишените от чар комиксови злодеи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Със сигурност Адам Джонсън е майстор в детайлното изграждане на обстановката –&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;прави го натуралистично, директно, дори физиологично. Писателят работи умело с всичките шест (да, и шестте) сетива и особено сцените в затворите и лагерите могат да бъдат преживени чрез всяко едно от тях. Струва ми се, че още усещам вкуса на семенната течност от вол, с която в един момент на отчаян глад героите са принудени да си доставят протеини. Гладът, изнурението, тоталната бедност, раните, насилието, садизмът, кръвта са изключително осезаеми.&lt;/p&gt;

&lt;p&gt;==&lt;/p&gt;

&lt;p&gt;В заключение нека още веднъж повторя, че въпреки конкретните избори да реши този роман точно по този начин, които не се вписват на сто процента във вкусовите ми нагласи, Адам Джонсън е създал голяма – буквално (близо 600 страници) творба, която ви препоръчвам да прочетете сами за себе си. И ако и вие на свой ред почувствате неверието или отвращението, то не забравяйте, че това е проява на нормалната ви човешка логика.&lt;/p&gt;
</description>
        <pubDate>Wed, 11 Dec 2019 00:00:00 +0000</pubDate>
        <link>/bookreviews/2019/12/11/11-48-%D1%81%D0%B8%D0%BD%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F-%D0%BD%D0%B0-%D1%81%D0%B8%D1%80%D0%BE%D0%BF%D0%B8%D1%82%D0%B0%D0%BB%D0%B8%D1%89%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB%D0%B8%D0%B7%D0%BC%D0%B0-%D0%B8-%D0%BA%D0%BE%D0%BC%D0%B8%D0%BA%D1%81%D0%B0.html</link>
        <guid isPermaLink="true">/bookreviews/2019/12/11/11-48-%D1%81%D0%B8%D0%BD%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F-%D0%BD%D0%B0-%D1%81%D0%B8%D1%80%D0%BE%D0%BF%D0%B8%D1%82%D0%B0%D0%BB%D0%B8%D1%89%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB%D0%B8%D0%B7%D0%BC%D0%B0-%D0%B8-%D0%BA%D0%BE%D0%BC%D0%B8%D0%BA%D1%81%D0%B0.html</guid>
        
        <category>Синът на управителя на сиропиталището</category>
        
        <category>Жанет 45</category>
        
        <category>Адам Джонсън</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>&quot;Потъване в мъртво море&quot; - писане без дъно</title>
        <description>&lt;p&gt;&lt;em&gt;Статията е публикувана за първи път в “Литературен вестник” под редакцията на Емануил А. Видински&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Дълго време се колебаех дали имам право да споделя разхвърляните си бележки за този сборник разкази, защото нося товара на юношеското познанството с автора. Не съм сигурен, че мога да съм справедлив към силната литература в тях поради малките, но ударни дози живот, които разпознавам; заради споделения едно време копнеж и аз да пиша.&lt;/p&gt;

&lt;p&gt;==&lt;/p&gt;

&lt;p&gt;Има риск да харесвам написаното, защото е докоснато от припомнени жестове и тръпки: добре виждам бейзболната шапка и вързаната му коса; тънките ѝ усмивки и дочути фрази, например онази за Стрелеца, който първо пуска стрелата, а после рисува мишената…&lt;/p&gt;

&lt;p&gt;==&lt;/p&gt;

&lt;p&gt;Думите и историите от белия лист, омесени със спомени и срещи, добиват една неконтролируема власт над читателя, упражняват незаобиколима принуда да разпознава следите от действителността, от случилото се, и да се лута в недомлъвки. Такова харесване навярно няма стойност за непринудения читател. Може да се окаже заблуда, суета.&lt;/p&gt;

&lt;p&gt;==&lt;/p&gt;

&lt;p&gt;Нехаресването е заредено със същия риск, защото довереното отвъд текста изобличава литературата, банализира я до преживяното и собствения опит с характера на героите или разказвача: “Аз го знам тоя!” Наблюденията ми върху тази книга са навярно обречени да подведат читателя…&lt;/p&gt;

&lt;p&gt;==&lt;/p&gt;

&lt;p&gt;Първата ми среща беше със заглавието няколко месеца преди излизането на книгата. Стори ми се твърде тягостно, черногледо – не просто давене, но и в мъртво море. Двойно потъване. Сигурен съм, че разбрах от първия път апорията с уж невъзможното, но все пак случилото се потъване. Трябва да е някаква неудържима, фатална тежест… Възможна ли е съпротива, отлагане на дъното и на каква цена?&lt;/p&gt;

&lt;p&gt;==&lt;/p&gt;

&lt;p&gt;Отговорите, естествено, трябва да се търсят в 12-те разказа. Сборникът се открива с едноименната история “Потъване в Мъртво море” (този път с голяма буква, а не с малка, както в заглавието) за двойка по-скоро над 40-те, която прекарва две седмици на брега на тази водна пустиня девет години, след като за първи път е била там.&lt;/p&gt;

&lt;p&gt;==&lt;/p&gt;

&lt;p&gt;“В синия час след залеза повърхността ставаше дотолкова безизразна, че отстъпчиво продължаваше празнотата над себе си.” (стр. 8) Насред една такава абсолютна житейска равнина, затисната от жегата, разказвачът ни представя предвидимите фрази и действия на героите, сънената, повличаща рутина и понякога безобидно раздразнение, редовната храна.&lt;/p&gt;

&lt;p&gt;==&lt;/p&gt;

&lt;p&gt;Настъпва оживление, а отпуснатото отегчение е разведрено едва когато вниманието на зрялата жена е привлечено от Бутрос - тънък тийнейджър с големи стъпала и по набоковски съблазняващ чар. Необичайните жестове и интересът на героинята Мати към младежа отварят пролука към миналото. Разпалената, но спотаявана ревност на протагониста води до мимолетна, възродена страст между двамата съпрузи.&lt;/p&gt;

&lt;p&gt;==&lt;/p&gt;

&lt;p&gt;Разказът протича като спонтанна и втренчена в момента съпротива срещу редовния поток на живота, умората от еднаквото и предвидимото, от липсата на суматоха в отношенията - мъртвилото на обичайното. То омаломощава и изпразва от образи усещането им за заедност, чувствата им. Спасяват се и оцветяват сегашното с импровизиран опит да разиграят миналото. А хладната равносметка затваря историята: “че повече никога нямаше да се върнат при мъртвото море така, както бяха дошли преди девет години и едно последно дете - за първи път.” (стр. 44)&lt;/p&gt;

&lt;p&gt;==&lt;/p&gt;

&lt;p&gt;Началото ни въвежда в един разтеглен и вгледан във всеки детайл и проблясък на пейзажа - вътрешен и външен - ритъм на разказване. Старозаветната география на първия разказ ни подготвя за неочакваните места, в които сюжетите ще се развиват - отсрещния бряг на Атон, хотел (“Агапи му епикиндини”); мръсните задни улици и нощи на градския Израел (“Там на същото място”, “Неженените от площад Рабин”); напрегнат от изневяра и безсилие дом (“Голотата нощем”); олющени стълбища и празни, спарени от самота гардероби (“Изкачването”); тукашни вехти учреждения (“Wutzelsucht”, “Да редактираш червеева дупка”); високи етажи и тераси (“Елегия за Емма-Лена:…”, “Моля те, умри ти!”, “Подарих ти непрогледен мрак”).&lt;/p&gt;

&lt;p&gt;==&lt;/p&gt;

&lt;p&gt;Всъщност, с изключение на “Потъване в Мъртво море” и “Неженените от площад Рабин”, където физическото място наистина има участие в историята, останалите разкази биха могли да се случат във всеки град с режим на тока, на всеки бряг или задна улица. Онова, което задава призмата и тона на светлината, е разказващият глас. По-често той се вживява в един централен герой, но нерядко прескача към погледа на другата половина от Двойката, защото случващото се винаги е между двама.&lt;/p&gt;

&lt;p&gt;==&lt;/p&gt;

&lt;p&gt;Макар че не е точно да изчерпим всичко с двойката, защото в някои от историите се намесва трети. Понякога само присъства (като детето в “Голотата нощем” и “Агапи…”) или “другият” се удвоява и диалогът се усложнява (“Елегия за Емма-Лена”, “Подарих ти непрогледен мрак…”). Неизменно в разказите е разминаването, разтърсването между двама (понякога трима), а разказвачът с настървение се опитва да обживее и двете страни, да ги разбере и опише издълбоко – без да взема страна, а преливайки от единия в другия.&lt;/p&gt;

&lt;p&gt;==&lt;/p&gt;

&lt;p&gt;Безкрайна е дълбочината и понякога хирургическата безпощадност на погледа, без значение накъде гледа в определен момент от повествованието и през кой герой разказва. Такъв един подход съдържа жестока педантичност, която можем смело да наречем и специфичен почерк на автора.&lt;/p&gt;

&lt;p&gt;==&lt;/p&gt;

&lt;p&gt;Това усещане ме споходи за първи път, докато четох “Wutzelsucht” (името на рядък синдром). Историята всмуква с лаконичен и точен изказ (не толкова характерен за някои от другите разкази) и е за срещата на млада немска преводачка в радиото и шегобиец пред пенсия от гръцката секция. Началната точка е отново онази мъртва и спарена рутина. На фона на “учрежденско-интелигентска скука, която дъха на плетени пуловери, кюфтета и ведомствено течение.” (стр. 84) се развива постепенното им сближаване, което достига (за да се пречупи рязко) до прага на интимния контакт.&lt;/p&gt;

&lt;p&gt;==&lt;/p&gt;

&lt;p&gt;Опознаването тръгва предпазливо и хладно, с неговата опипваща бъбривост и нейното “нещо средно между немските m и f”. Разказвачът е еднакво отстранен и даже леко заразен от отегчението в учреждението. Атмосферата и характерите се избистрят през общуването, за да се развият до непоносимата и разрушаваща болка на разминаването, което в края ни се разиграва като на витрина: “То минава пред очите му, както казват, че става в смъртта. Ще стане точно така.” (стр. 98).&lt;/p&gt;

&lt;p&gt;==&lt;/p&gt;

&lt;p&gt;Случващото се от начало протича ту през неговите, ту през нейните очи, но изказът става все по-ангажиран и натегнат, влиза все по-надълбоко в него… Лека-полека той се превръща в бяла мишка на полигона на нейното мълчаливо влечение: “Точно на това място тя не чака повече. Хвърля се отгоре му и той едва не изпуска кормилото.” (стр. 91). Той няма контрол над себе си и миналото си (тя/разказвачът го тълкуват). Става вуду-кукла, подвластна на прищевките и на ту ироничните, ту оголващо сериозните хрумвания на обръщащия го с хастара навън разказвач. А жената е безмълвното оръдие на неговия жесток глас: “може би безполова ръка в медицинска ръкавица.” (стр. 91). Финалът идва с отказа от “оргазма” и обратното потъване в “спасителните клишета, които превръщат всяко събитие в скучна протоколна новина”… или отложена, но неизбежна смърт (стр. 101).&lt;/p&gt;

&lt;p&gt;==&lt;/p&gt;

&lt;p&gt;Това придърпване на героя към дълбокото, сякаш против неговата воля, изтръгването му от обикновеното и размътването на спомените му стига своята изчистена, даже класическа в контекста на сборника форма в “Да редактираш червеева дупка”. (Като казвам “класическа” имам предвид еталонна стойност откъм структура, маниер на разказване, изпипване на фразата и блестящи езикови попадения, целеустременост и увереност, овладяност.)&lt;/p&gt;

&lt;p&gt;==&lt;/p&gt;

&lt;p&gt;Всичко се отключва от една фраза в текста на млад писател - “Тя го повика в съня си с протегната от леглото ръка”, и раздразнението на възрастния литературен редактор от нелепия младок: “… отвори прозореца и надникна в някакъв опит да се разсее. Оглушителна пролет. Бледи кокичета сред боклуците, дървета като пъпчиви тийнейджъри, ниски сгради без асансьор и старци, позиращи за безсмъртие в ренесансовите им дограми. А в калните локви - слънцето…” (стр. 109).&lt;/p&gt;

&lt;p&gt;==&lt;/p&gt;

&lt;p&gt;Това настроение отваря червеева дупка във времето и пространството. Връща го назад, натоварен с житейска умора и чувство за фатален пропуск, необратима вина и невъзможна прошка. “Марта в началото - свободна и искрена, предана на тяхното съдържание, и Марта накрая, която спи и умира, без дори да го повика в съня си… Просто тиха, напълно безразлична към него смърт. Подигравка с композицията. Смърт поради време. … Нямаше никакъв знак да го е викала…” (стр. 114). Той е бил излишен в най-сюблимния момент на разказа, на произведението им живот. Пропуснатите моменти с децата. Не е бил редактор. Листът е празен.&lt;/p&gt;

&lt;p&gt;==&lt;/p&gt;

&lt;p&gt;Разказвачът черпи вдъхновение от мъката на героя си. Безмилостно го кара да се вгледа и в най-малките провали и грешки. Не му дава спокойствие, дори когато има обяснение. В това има насилие… дали човек е способен по такъв начин да преживява себе си?&lt;/p&gt;

&lt;p&gt;==&lt;/p&gt;

&lt;p&gt;По отношение на този отличителен начин да се води разказа и характера на разказвача ми хрумва една показателна аналогия с “ЧудоВището” на Владимир Зарев. Насред сходната драма между възрастта и младостта там “старецът”, обсебен от червенокосата жена, е суетен, силен, с нагон да властва и повествованието се съобразява с този заявен, макар и уязвим характер. Развръзката идва с благородната пощада от страна на “младостта”… и повествователя. За възрастните редактори от “Потъване в мъртво море” няма пощада. Или се оставяш на опустошението и дълбочината, или се губиш в рутината и дъха на кюфтета по чирпански.&lt;/p&gt;

&lt;p&gt;==&lt;/p&gt;

&lt;p&gt;Страховитото усилие, воля към “мрака” на дълбините се затваря по разтърсващо искрен и сюблимен начин в последния разказ от книгата “Подарих ти непредвиден мрак” (Аз бих сложил това заглавие за име на сборника, защото има парадокс в щастието от тъмата, а не еднопосочна тавтология както в “Потъването в мъртво море”).&lt;/p&gt;

&lt;p&gt;==&lt;/p&gt;

&lt;p&gt;Единадесетгодишният Иван става съучастник в невинната любов на своя съученик - пак Иван. Само той вижда как те се докосват в крайвечерния здрач и спряното електричество. Помага на другия Иван с все още неизпратеното писмо, помага му за “подаръка”, който Иван иска да направи на завърналата се от болест любима. Те обичат да си държат ръцете и Иван иска да ѝ подари уютна тъмнина като загаси тока в училище. Нещата в училищното мазе обаче се объркват. Влюбеният Иван е изпепелен. Свидетелят Иван бяга. И сега носи спомена и несподеленото си участие. След 30 години решава да разкаже на момичето, да предаде писмото… Жесток жест спрямо предполагаемото гладко ежедневие на жената. Разказът завършва пред вратата ѝ и в краткия миг на непредвиден мрак… Ррр! “Моля те, умри ти!”&lt;/p&gt;

&lt;p&gt;==&lt;/p&gt;

&lt;p&gt;Изкушавам се да тълкувам последния разказ като опит да се преодолее разказваческа травма (главният герой е отново пишещ) - тъмната материя на спомнящия си Иван. Нейната енергия задвижва като че ли всички истории в сборника. Дилемата е дали да разкаже или не на порасналото момиче, на читателя; дали да се завърне към най-непринуденото минало, откъм което се виждат всички останали истории.&lt;/p&gt;

&lt;p&gt;==&lt;/p&gt;

&lt;p&gt;Вината от премълчаното, от истинската, непосредствена тревога, която сега се компенсира в търсенето, изравянето на ужаса насред ежедневието на героите, вглеждането в този дълбок ужас. Всъщност, в последователността на разказите има възвратна хронология. Започва от рутината, тревогата от нея, сегашния ден на разказвача… и следва постъпателното връщане назад към все по-минали истории (на майчинството, на професията, на юношеството, детството), за да стигне до радикалния отказ от спокойствие и равнина в живота дори на другия, дори на непознатия, на порасналата жена. Ще ти разкрия източника на болката. Ще ти я причиня пак, защото не искам да живея сам със собствения ужас на неразказаното чувство. Това е жестока литература…&lt;/p&gt;

&lt;p&gt;==&lt;/p&gt;

&lt;p&gt;Но нека спра тук! Струва ми се, че се увлякох в този мотив, а той не е единственият, който заслужава да се спомене. В “Елегия за Емма-Лена: …” се описва невъзможното връщане към живия миг на влюбването, внезапното и пълно опознаване между двама, прекъснато рязко от смъртта. “Когато те срещнах, шест месеца преди катастрофата, изобщо не подозирах за твоето удвояване. Вярвам единствено, че тук, в дома ви, първо се запознах с теб, Лена.” (стр. 155) Всичко останало е измислен образ и памет, възстановка - близнаци, с които никога не си сигурен кое е реалността, кое е неговият нарочен заместител.&lt;/p&gt;

&lt;p&gt;==&lt;/p&gt;

&lt;p&gt;Другият надничащ въпрос е по-общ и касае отново почерка на разказвача. Доколко интимните теми за сближаването и раздялата, за пропуснатите моменти имат чертите на т.нар. “женско писане”? Има ли смисъл да говорим за това? Много често гласът в разказите е мъжки, но дали мъжкият поглед вижда по този внимателен и предимно ретроспективен начин отношенията между докоснатите?&lt;/p&gt;

&lt;p&gt;==&lt;/p&gt;

&lt;p&gt;Мисля, че нагонът за авторефлексия на писателя в “Потъване в мъртво море” е много силен и този въпрос не е пропуснат от самоироничен коментар (вж. “Подарих ти непрогледен мрак”, стр. 193-4): “Но то е неволно - механично прихващане, казвам ѝ искрено, като жертва на куп текстове, чиито грешки ежедневно оправям. … Стилът е хитруване с истината, увъртане и бягство от онова, което трябва да кажеш, глупаво философствам аз.”&lt;/p&gt;

&lt;p&gt;==&lt;/p&gt;

&lt;p&gt;Като цяло си личи внимателната обработка на всяка част от текста и въпреки задкулисното уверение на автора, че пише разказите си без умисъл за края и посоката им, то последващата редакция превръща потока на самопородилия се литературен материал в добре овладени, целенасочени истории. Това признание за многократно връщане към текста обяснява и много редките остатъци от маниерност.&lt;/p&gt;

&lt;p&gt;==&lt;/p&gt;

&lt;p&gt;Тъй като трябва да привършвам, ще се върна към началния си въпрос, заключен в заглавието: възможна ли е съпротива спрямо влечението към потъване, отлагането на дъното и на каква цена? Спомням си от детството един тревожен и тероризиращ ме сън, в който върху мен се трупаше товара на безкрайното броене… колкото повече се опитвах да преброя нещата, толкова по-страшно ми ставаше. Затискащият брой на изброеното загатваше за тежестта и дълбочината на непреброеното. Събуждах се разтърсен от рев. Подаръкът на литературата (и на изкуството изобщо) поне от Пруст насам е щастието да се вгледаш в безкрайното деление на тъмния момент; да разчлениш потъването в него и да отложиш равното дъно - като онзи заек, който никога няма да настигне костенурката. Но на живо, а не в празната апория на ума.&lt;/p&gt;

&lt;p&gt;==&lt;/p&gt;

&lt;p&gt;Разбира се, Антония Апостолова си дава сметка, че това опияняващо влечение към мъртвото море има алтернатива: “Тук нямаше ни сенчица мрак, ни петънце меланхолия или невзрачност. Всичко в дома им беше просторно и лишено от сантименталност. Бе изпълнено с естествена светлина, с ясен отговор на въпроса обичаш ли ме.” (стр. 73) “… Разбрах. Този път май разбрах… Най-после можех да ѝ го кажа и на мига се обърнах назад…” (стр. 75) Ето го и моя въпрос, Тони: можеш ли да разкажеш за сем. Ангелови? Или това ще е друг писател?&lt;/p&gt;
</description>
        <pubDate>Wed, 11 Dec 2019 00:00:00 +0000</pubDate>
        <link>/bookreviews/2019/12/11/11-30-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%B2-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-%D0%BF%D0%B8%D1%81%D0%B0%D0%BD%D0%B5-%D0%B1%D0%B5%D0%B7-%D0%B4%D1%8A%D0%BD%D0%BE.html</link>
        <guid isPermaLink="true">/bookreviews/2019/12/11/11-30-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%B2-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-%D0%BF%D0%B8%D1%81%D0%B0%D0%BD%D0%B5-%D0%B1%D0%B5%D0%B7-%D0%B4%D1%8A%D0%BD%D0%BE.html</guid>
        
        <category>Антония Апостолова</category>
        
        <category>Потъване в мъртво море</category>
        
        <category>Жанет 45</category>
        
        <category>разкази</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Книжните препоръки на издателство &quot;Локус&quot; за панаира на книгата 2019</title>
        <description>&lt;p&gt;&lt;strong&gt;“Часовете” на Майкъл Кънингам&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Поетична, емоционално заредена, напоена с осезаемост проза, многопластова интерпретация на романа на Вирджиния Улф “Мисис Далуей”, донесла на автора награда “Пулицър”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Невромантик” на Уилям Гибсън&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Определян като „бащата на киберпънк движението“ и като “пророк на модерната епоха” Уилям Гибсън печели три от най-големите награди за научна фантастика – “Хюго”, “Небюла” и “Мемориалната награда на Филип Дик” още с дебютния си роман “Невромантик” - първият напълно съзнателен поглед към дигиталното бъдеще на човечеството. Зашеметяващо видение, което предизвика цяло поколение читатели да преосмислят виждането си за технологиите и самите себе си. Предсказание, което промени завинаги измеренията на въображението ни и начина, по който говорим и мислим.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Как да спрем времето” на Мат Хейг&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Увлекателен, динамичен, духовит роман, роман-въртележка за един необичаен пътешественик, разтегнат в пространството и времето – пътешественик, който не само се мести от място на място и от епоха в епоха, но пътува и до най-отдалечените кътчета на душата си в търсене на истинската си същност. Щедър, оригинален роман за изгубването и намирането на себе си, неизбежността на промяната и как можем да намерим щастието, ако разполагаме с достатъчно време да се научим.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Ферари” на Брок Йейтс&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Изчерпателна и провокативна биография, в която журналистът Брок Йейтс се е опитал да обрисува възможно най-точен, непредубеден и безпристрастен портрет на Енцо Ферари - обикновен човек от Модена, успял да си изгради образ на свръхчовек сред своите ревностни почитатели и превърнал се в минииндустрия след смъртта си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Дейзи Джоунс &amp;amp; The Six” на Тейлър Дженкинс Рийд&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Незабравим роман, проследяващ изключителната история на една от най-големите групи през седемдесетте. Със затварянето на последната страница ще ви се прииска да си пуснете песните им.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“След това” на Ридиън Брук&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вълнуващ роман, пропит с тъга и недоверие, човещина и надежда. История за последствията от войната, представени през погледа на две обикновени семейства, доскоро стояли от двете страни на фронта. История, която събира под един покрив победители и победени. История за любов, която се поражда, когато преминеш отвъд границата на отчаянието и скръбта.&lt;/p&gt;
</description>
        <pubDate>Tue, 10 Dec 2019 00:00:00 +0000</pubDate>
        <link>/newbooks/2019/12/10/17-53-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BB%D0%BE%D0%BA%D1%83%D1%81-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/12/10/17-53-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BB%D0%BE%D0%BA%D1%83%D1%81-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>Локус</category>
        
        <category>препоръки</category>
        
        <category>предложения</category>
        
        <category>2019</category>
        
        <category>панаир на книгата</category>
        
        
        <category>newbooks</category>
        
      </item>
    
      <item>
        <title>Книжните препоръки на издателство &quot;Колибри&quot; за панаира на книгата 2019</title>
        <description>&lt;p&gt;&lt;strong&gt;Трилогията на Изабел Алиенде с нови корици&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Живите представители на четири поколения, сенките на предците, духовете, излезли от семейните предания - всички те обитават голямата къща, за която ни разказва в &lt;strong&gt;“Къщата на духовете”&lt;/strong&gt; най-четената латиноамериканска писателка Исабел Алиенде. Великолепната семейна фреска, чието действие се развива на фона на една действителност, тъй различна от европейската, е част от трилогия, включваща още романите:&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Дъщеря на съдбата”&lt;/strong&gt;: Осиротялата още при раждането си Елайза Съмърс е отгледана в английската колония Валпараисо в Чили от добронамерената стара мома госпожица Роуз и нейния брат Джереми. Елайза се влюбва в крайно неподходящия за нея Хоакин, но по същото време в планините на северна Калифорния е открито злато и Хоакин отпътува за Сан Франциско да търси своето богатство. Елайза, бременна с неговата рожба, решава да го последва.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Портрет в сепия”&lt;/strong&gt;: Като дете Аурора дел Валие изживява травма, която изличава спомените й през първите пет години от живота й. Отгледана от амбициозната си и колоритна баба Паулина дел Валие, тя израства в привилигирована среда, в която жените могат свободно да избират попрището си. Аурора става фотограф и има всички предпоставки, за да се радва на живота, но я измъчват ужасни кошмари. След една нещастна любов тя решава да проникне в тайните на миналото и да открие какво е оказало такъв разрушителен ефект върху бъдещето й.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Глад” от Джамал Уариаши&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Александър Ласло, един от двамата главни герои в романа „Глад“, добива известност с дейността си за хуманитарна организация, която работи в лагерите на глада в Етиопия. Повратният момент идва с решението му да осинови няколко сирачета от лагерите и да ги отгледа в Холандия. Филантропът изпада в немилост, когато едно от осиновените му деца го обвинява в сексуални посегателства. Осъден е на десет години затвор.&lt;/p&gt;

&lt;p&gt;==&lt;/p&gt;

&lt;p&gt;В опит да спаси честта си след излизането си на свобода Александър Ласло моли Орели Линдебом – негова партньорка до момента на арестуването му, а понастоящем телевизионна журналистка и майка на двегодишно момиченце – да му помогне да напише книга, в която да разкаже живота си и да изложи радикалните си и непопулярни идеи. Предложението му ще има драматични последствия.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Кари Мора” от Томас Харис&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Двайсет и пет милиона долара в злато на покоен наркобос лежат скрити под луксозна къща в Маями Бийч. Безжалостни престъпници са по дирите на съкровището от години. Сред тях изпъква Ханс-Петер Шнайдер. Тласкан от нечовешки страсти, той си изкарва хляба, моделирайки плътските фантазии на други, по-богати мъже.&lt;/p&gt;

&lt;p&gt;==&lt;/p&gt;

&lt;p&gt;Кари Мора, младата жена, която се грижи за къщата, е избягала от кървавите конфликти в собствената си страна и пребивава в САЩ с несигурен временен статут. Красива и белязана от войната, тя възбужда извратения апетит на Ханс-Петер. Но Кари има неподозирани умения, а способността й да спасява кожата си неведнъж е подлагана на изпитание.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Изнасилени от от чудеса” от Радослав Парушев&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това не е биографична книга за рок банда, чието име вероятно никога не сте чували. Това е роман за рокендрол, наркотици, свобода, любов, приятелство, за планирано и извършено чудовищно престъпление и шеметно преследване между най-разнообразни групи от психопати на три континента. Роман за сблъсъка между двете сякаш най-противоречиви, най-отдалечени по скàлата на нормалността исторически явления – рокендрола и радикалния ислям; безпощадна пародия на ценностните разломи в днешната цивилизация, на съвременните форми на употреба на фундаментални принципи и идеи. Жестоко ироничен, той е тревожен вик за граничното състояние на модерния свят.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Дилър на реалности” от Николас Димитров&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Какво би било, ако ви предложат съвършен дигитален наркотик? В близкото бъдеще няма да има забрани. Потреблението е достигнало предела си, моралът вече не е на мода, религията се е превърнала във фаст фууд. Човечеството е затънало в развлечения, разврат и наркотици. Елитът има нов вид забавление – персонална реалност, в която може да се претвори всяка, най-порочна и престъпна фантазия.&lt;/p&gt;

&lt;p&gt;==&lt;/p&gt;

&lt;p&gt;Нов технокулт, творение на тайнствена медийна корпорация обещава на всекиго безкрайни удоволствия и вечен живот в синтезирана персонална реалност. На корпоративния шпионин Золтан Варго е възложена задачата да проникне в недрата на корпорацията, създаваща тези реалности, за да изясни същността на зловещия проект, но самият той се оказва въвлечен в дяволската игра. Порнографският експеримент с милиони хора и стартирането на първата дигитална религия в света рушат всичките му планове и Золтан открива за себе си ужасяваща истина…&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Но-Уи” от Лидия Димковска&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В младостта си хърватката баба Неделька, наричана Но-Уи, се влюбва в италиански войник и след края на Втората световна война го последва в Сицилия. След години смъртта й слага началото на напрегнато и вълнуващо пътуване на нейната внучка, носеща същото име. Пътуване в миналото, през собствените и разказаните й спомени, мотивирано от желанието й да проникне в същността на една драматична и изпълнена с превратности човешка история.&lt;/p&gt;

&lt;p&gt;==&lt;/p&gt;

&lt;p&gt;Построен като дневник, романът свободно преминава през пластовете на времето и пространството – зараждането на фашизма и неговия крах в Италия, окупацията на Хърватия, следвоенна Сицилия… А тези конфликтни, травматични сюжети, разположени между две морета – разделящи, всяко със свой собствен син цвят, са политическият фон, на който се разгръща историята на една голяма, устояла любов.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Сбогом на всички котки” и “Питайте Джийвс” на П.Г. Удхаус&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Ако единствената му тема бяха Джийвс и Устър, пак щяхме да го прославяме като Майстора. Дори да не беше написал и ред повече, днес пак щяхме да го тачим като най-блестящия английски хуморист. Ако приносът му към литературата бяха само историите за семейство Мълинър, мястото му в историята на човечеството щеше да е осигурено за вечни времена. Доктор сър Пелъм Гренвил Удхаус дължи безсмъртието си на своите герои.” - Стивън Фрай&lt;/p&gt;

&lt;p&gt;==&lt;/p&gt;

&lt;p&gt;**Четирилогията на Елена Феранте **&lt;/p&gt;

&lt;p&gt;==&lt;/p&gt;

&lt;p&gt;Тази година излезе и последната книга “Историята на изгубеното дете”. В нея отношенията между двете приятелки са все така сложни, като въпреки това обичта им една към друга не подлежи на съмнение. Но Елена Феранте не би била голямата писателка, постигнала световен успех, ако завършеше своята сага с разказ за безоблачното щастие на героините си. Постепенно нещата се развиват в друга посока и придобиват драматичен обрат. Неочаквани събития водят читателя към неочаквания завършек. „Историята на изгубеното дете“ е последната книга от неаполитанската тетралогия, но финалът е може би все пак леко открехнат.&lt;/p&gt;
</description>
        <pubDate>Tue, 10 Dec 2019 00:00:00 +0000</pubDate>
        <link>/newbooks/2019/12/10/10-55-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BA%D0%BE%D0%BB%D0%B8%D0%B1%D1%80%D0%B8-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/12/10/10-55-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BA%D0%BE%D0%BB%D0%B8%D0%B1%D1%80%D0%B8-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>препоръки</category>
        
        <category>предложения</category>
        
        <category>Колибри</category>
        
        <category>панаир на книгата</category>
        
        <category>2019</category>
        
        
        <category>newbooks</category>
        
      </item>
    
      <item>
        <title>&quot;Градината с камъните&quot; от Никос Казандзакис на български (откъс)</title>
        <description>&lt;p&gt;Големият гръцки писател Никос Казандзакис създава своите най-известни творби едва в последните 15 години на живота си. Преди тях и веднага след първото издание на „Аскетика“ той предприема и редица пътувания – в Русия, в Германия, във Франция и в Япония и Китай.&lt;/p&gt;

&lt;p&gt;==&lt;/p&gt;

&lt;p&gt;Непревежданата до момента „Градината с камъните” е жанрово неопределено духовно упражнение, вдъхновено от пътешествията му в Страната на изгряващото слънце и Китай, както и ключ към цялото творчество на най-важния гръцки автор и философ на 20-и век.&lt;/p&gt;

&lt;p&gt;==&lt;/p&gt;

&lt;p&gt;Именно там той се сблъсква с трагедията на раждането на империализма в годините, предхождащи Втората световна война. Това е „единствената от всички книги на Казандзакис, в която главният герой е самият автор разказвач. Защото въпреки усилията на писателя да измести гравитационния център към своите герои, той си остава основният персонаж.”&lt;/p&gt;

&lt;p&gt;==&lt;/p&gt;

&lt;p&gt;„Градината с камъните“ е  и първият опит на Казандзакис с романа преди написването намагнум опуса му „Алексис Зорбас“. Книгата съчетава в себе си и елементи на пътепис, исторически разказ и духовно упражнение. Това е ярък портрет на духа на времето – не само в Източна Азия, но и в целия свят в навечерието на най-голямото кръвопролитие в историята.&lt;/p&gt;

&lt;p&gt;==&lt;/p&gt;

&lt;p&gt;Но в центъра на този разказ не стои войната, а нещо дълбоко закодирано в човешката душа, което винаги кара хората да се бунтуват, да се развиват, да оцеляват и да побеждават мрака. Нещо отвъд думите, което само велик майстор на перото може да облече с думи.&lt;/p&gt;

&lt;p&gt;==&lt;/p&gt;

&lt;p&gt;„Човешката душа е чудо, извор, който блика от калта на плътта, не знае къде отива, нито какво иска, още по-малко защо има неразбираемата и противоестествена мания да се въздига. Да се въздига и да страда.” - Никос Казандзакис&lt;/p&gt;

&lt;p&gt;&lt;strong&gt;ПРОЧЕТЕТЕ ОТКЪС&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Вкусът на въздуха се промени. Запечатвайки в думи неясната музика, която тласкаше душата ми, давах на света ново лице. Япония придоби размитата и нереална плътност, от каквато се нуждаеше душата ми. Зад действителността, която бликаше гъмжаща, ръмжаща и толкова опасна, виждах единствено играта на земя, вода, огън, въздух и дух, които съграждат и разграждат Япония.&lt;/p&gt;

&lt;p&gt;==&lt;/p&gt;

&lt;p&gt;Бях намерил в това интелектуално приключение онова, което бях вложил в него. Бях накарал да избликне от океана една Япония с физиономията на моето желание.&lt;/p&gt;

&lt;p&gt;==&lt;/p&gt;

&lt;p&gt;Нуждаех се от реалност с механизъм за мечтаене, за да я поставя в услуга на вътрешното си око, което съзерцаваше Вселената като многоцветен мираж.&lt;/p&gt;

&lt;p&gt;==&lt;/p&gt;

&lt;p&gt;Банановите палми, които се открояват, сините езера и жените са от материята на дъгата, вътрешното око го знае, но все пак се радва на въображаемите банани, които засищат истинския му глад, на водата, която го разхлажда, и на жените, които му предлагат непресекваща поредица от сътворяващи движения.&lt;/p&gt;

&lt;p&gt;==&lt;/p&gt;

&lt;p&gt;Виждах хората да се втурват към утринната омара и самодоволно се усмихвах на първичната им наив-ност. Бях горд и щастлив. Какъв е моят дълг, питах се. Да му хвана основната цака. Да разглобя куклата на Земята, да открия сламата и триците в корема є и малката гениална машинка, която ги кара да покълват и цъфтят, да дават плод, да умират и да се възраждат, да я сглобя отново без гняв и отвращение, да я гледам как излага прелестите си.&lt;/p&gt;

&lt;p&gt;==&lt;/p&gt;

&lt;p&gt;И да не є се връзвам!&lt;/p&gt;

&lt;p&gt;==&lt;/p&gt;

&lt;p&gt;В Нара ли беше, или в Киото, а може би във възхитителните планини в Нико? Навлязох в градина с високи напъпили дървета, минах под шинтоистката порта, боядисана в аленочервено, „портата на щастието“, стигнах до дървените стъпала на стария храм, посветен на духовете на предците.&lt;/p&gt;

&lt;p&gt;==&lt;/p&gt;

&lt;p&gt;Никаква статуя, никаква картина, която би могла да тласне ума да ограничи или облагороди природата. Само огромна бронзова ваза, пълна с чиста вода. Облаците минават отгоре и ти ги виждаш как се оглеждат в прозрачната вода.&lt;/p&gt;

&lt;p&gt;==&lt;/p&gt;

&lt;p&gt;Наведох се и се загледах как лицето ми плува в нея като сянка. Листо падна от близкото дърво и започна да прекосява лицето ми и да плава като галера. Подухна ветрец и водата се надипли потръпваща.&lt;/p&gt;

&lt;p&gt;==&lt;/p&gt;

&lt;p&gt;Божествена голота, гола жена, ефимерно щастие! Душата ми е пълна с чиста вода като бронзовата ваза на прага на шинтоисткия храм. Любови, идеи, радости, ужасни предчувствия минават над нея като кухи облаци и падащи листа.&lt;/p&gt;

&lt;p&gt;==&lt;/p&gt;

&lt;p&gt;Върху тази шинтоистка вода гледах бавно да минава строгото, фино изваяно лице на Япония.&lt;/p&gt;

&lt;p&gt;==&lt;/p&gt;

&lt;p&gt;По-късно, в един императорски двор в Пей-пин…&lt;/p&gt;

&lt;p&gt;==&lt;/p&gt;

&lt;p&gt;Ситен дъждец, съвсем лек… Бях с една млада жена, наведохме се над локва с черна вода и аз видях двете лица да потрепват едно до друго върху тъмните води. И изведнъж почувствах, че обичам тази жена. Защото я бях видял до себе си, на обратно, в смъртта.&lt;/p&gt;

&lt;p&gt;==&lt;/p&gt;

&lt;p&gt;Гледайки тази шинтоистка вода – в Нара ли беше, в Киото ли, или пък в Нико? – един ден разбрах, че обичам Япония.&lt;/p&gt;

&lt;p&gt;==&lt;/p&gt;

&lt;p&gt;Пътуването беше дало своя плод: червена ябълка, пълна с пепел, и аз я обичах. Тя беше точно такава, каквато дълго я бях желал. Държах я в милващата си шепа така, както във византийските картини Бог държи червена сфера, Земята; или както любовникът обхваща твърдата гърда на любимата.&lt;/p&gt;

&lt;p&gt;==&lt;/p&gt;

&lt;p&gt;И ето че в навечерието на заминаването си, галейки плода на моето пътуване, аз се сбогувах с всички радости, които бях преживял в тези екзотични земи и морета. С тайна наслада слушах знаменития гарван, моя личен славей, да грачи на рамото ми: Nevermore! .&lt;/p&gt;

&lt;p&gt;==&lt;/p&gt;

&lt;p&gt;Никога веч! Радостта ми се удвояваше, горчивият вкус разпалваше гордостта ми, изтръгвах от смъртта и стисках дълбоко под клепачите си, брулено от вятъра и къпано от дъждовете, строгото и усмихващо се лице на Япония.&lt;/p&gt;

&lt;p&gt;==&lt;/p&gt;

&lt;p&gt;„Никога веч!“ – виках, понесен от радост. Не ме е страх, свободен съм. Буда ми смигна и заедно се усмихнахме един следобед в Нара, сред сляпото множество.&lt;/p&gt;

&lt;p&gt;==&lt;/p&gt;

&lt;p&gt;„Нищо не съществува! – тихо ми бе доверил той. – Гледай на материята и духа като на влюбени призраци, които се следват, целуват, изчезват, и си кажи: представлението ми харесва“.&lt;/p&gt;

&lt;p&gt;==&lt;/p&gt;

&lt;p&gt;Разхождах се така по небитието, най-високата крепост на щастието, когато чух дрезгавия, приглушен вик, който ми скъса сърцето:&lt;/p&gt;

&lt;p&gt;==&lt;/p&gt;

&lt;p&gt;– Помощ!&lt;/p&gt;
</description>
        <pubDate>Mon, 09 Dec 2019 00:00:00 +0000</pubDate>
        <link>/newbooks/2019/12/09/18-41-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-%D1%81-%D0%BA%D0%B0%D0%BC%D1%8A%D0%BD%D0%B8%D1%82%D0%B5-%D0%BE%D1%82-%D0%BD%D0%B8%D0%BA%D0%BE%D1%81-%D0%BA%D0%B0%D0%B7%D0%B0%D0%BD%D0%B4%D0%B7%D0%B0%D0%BA%D0%B8%D1%81-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/12/09/18-41-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-%D1%81-%D0%BA%D0%B0%D0%BC%D1%8A%D0%BD%D0%B8%D1%82%D0%B5-%D0%BE%D1%82-%D0%BD%D0%B8%D0%BA%D0%BE%D1%81-%D0%BA%D0%B0%D0%B7%D0%B0%D0%BD%D0%B4%D0%B7%D0%B0%D0%BA%D0%B8%D1%81-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D1%82%D0%BA%D1%8A%D1%81.html</guid>
        
        <category>Никос Казандзакис</category>
        
        <category>роман</category>
        
        <category>нова книга</category>
        
        <category>Сиела</category>
        
        <category>Градината с камъните</category>
        
        
        <category>newbooks</category>
        
      </item>
    
      <item>
        <title>&quot;Тук сме&quot; на Ян Балабан - десет много чешки разказа</title>
        <description>&lt;p&gt;„Тук сме“ на Ян Балабан (прев. Красимир Проданов) събира десет разказа, фини и красиви като дантела, които като че ли разкриват една цялостна история - просто е нужно време да опознаем детайлите и да подредим пъзела, съобщават издателите от „Изида“. В Чешкия център се състоя премиерата на книгата, представена от преводача й.&lt;/p&gt;

&lt;p&gt;==&lt;/p&gt;

&lt;p&gt;Ангели със счупено крило – и така можем да определим героите, които рисува Ян Балабан. Един от тях, Петър, иска да създаде картината на живота си като улови в нея светлината. Емил пък е твърдо убеден, че е провалил всичко и сега пред него има един изход – смъртта. Точно тя се докосва до Саша, която разбира, че цял живот е бягала от истината, а да си отиде от този свят, без да я приеме, просто не може…&lt;/p&gt;

&lt;p&gt;==&lt;/p&gt;

&lt;p&gt;Ян Балабан живее и твори в един от най-суровите чешки градове – Острава. Затова и атмосферата на Чешкия север се е отпечатала и в десетте разказа на „Тук сме“. Героите му са хора, изпуснали нишката на живота си. Те страдат и търсят истината, взират се напразно в миналото си, пръв техен другар често е бутилката, затова дори и душата си представят така – като тайнствена бутилка, която се носи нейде из човешкото тяло. Надеждата обаче прозира във всички разкази – без нея героите вехнат и стават прозрачни, по думите на един от тях. Надеждата слепя съдбите им.&lt;/p&gt;

&lt;p&gt;==&lt;/p&gt;

&lt;p&gt;Стилът на Ян Балабан дава сериозно основание на чешките критици да заговорят и за нов начин на писане, който наричат на името на автора. Ранната смърт на писателя слага за жалост край на това самобитно явление, но и така литературното наследство, което оставя Балабан, не е малко. На български са издадени още сборникът „Може би си отиваме“ и романът „Попитай татко“.&lt;/p&gt;

&lt;p&gt;==&lt;/p&gt;

&lt;p&gt;Българската премиера насочи вниманието и към нещо друго. Острава е един от най-особените чешки градове, наричан в епохата на социализма „металургичната столица на Чехия“. Традициите в добиването на въглища са стари вече няколко столетия, тъй като залежите са открити още в края на 18 век. Това оставя траен отпечатък върху характера на района – малки селца буквално за една нощ се превръщали в големи населени места, за да се обединят и така да се роди голямата Острава.&lt;/p&gt;

&lt;p&gt;==&lt;/p&gt;

&lt;p&gt;Писателят черпи вдъхновение от своенравните характери, от смесването на много народности, от унилото всекидневие на собствения си град. Често жителите на Острава казват, че задуха ли вятър в Чехия, в техния град той се вижда – буквално, заради газовете и химическите съединения, отделяни при добива на суровини. Именно тази минорна обстановка превръща в материя за своите разкази писателят.&lt;/p&gt;

&lt;p&gt;==&lt;/p&gt;

&lt;p&gt;Фактът, че чичото на писателя е е известен теолог-евангелист също се отпечатва в творчеството му. Църквата на чешките братя дава много материал за размисъл на Ян Балабан.&lt;/p&gt;

&lt;p&gt;==&lt;/p&gt;

&lt;p&gt;Важно е да се знае и друго – Балабан създава творбите си в една провокативна по отношение на литературното творчество среда. Сам писателят участва в едно от първите издания на фестивала „Протимлув“, който дава шанс на много млади творци, включително на най-новата носителка на Нобеловата награда за литература Олга Токарчук. Острава притежава и уникален културен център „Фидуция“, съставен от антиквариат, галерия и клуб за срещи, в който се провеждат повече от сто събития всяка година, посветени на литературата.&lt;/p&gt;
</description>
        <pubDate>Mon, 09 Dec 2019 00:00:00 +0000</pubDate>
        <link>/newbooks/2019/12/09/11-18-%D1%82%D1%83%D0%BA-%D1%81%D0%BC%D0%B5-%D0%BD%D0%B0-%D1%8F%D0%BD-%D0%B1%D0%B0%D0%BB%D0%B0%D0%B1%D0%B0%D0%BD-%D0%B4%D0%B5%D1%81%D0%B5%D1%82-%D0%BC%D0%BD%D0%BE%D0%B3%D0%BE-%D1%87%D0%B5%D1%88%D0%BA%D0%B8-%D1%80%D0%B0%D0%B7%D0%BA%D0%B0%D0%B7%D0%B0.html</link>
        <guid isPermaLink="true">/newbooks/2019/12/09/11-18-%D1%82%D1%83%D0%BA-%D1%81%D0%BC%D0%B5-%D0%BD%D0%B0-%D1%8F%D0%BD-%D0%B1%D0%B0%D0%BB%D0%B0%D0%B1%D0%B0%D0%BD-%D0%B4%D0%B5%D1%81%D0%B5%D1%82-%D0%BC%D0%BD%D0%BE%D0%B3%D0%BE-%D1%87%D0%B5%D1%88%D0%BA%D0%B8-%D1%80%D0%B0%D0%B7%D0%BA%D0%B0%D0%B7%D0%B0.html</guid>
        
        <category>Ян Балабан</category>
        
        <category>Тук сме</category>
        
        <category>Изида</category>
        
        <category>нова книга</category>
        
        <category>разкази</category>
        
        
        <category>newbooks</category>
        
      </item>
    
      <item>
        <title>Франсоа-Анри Дезерабл пред &quot;Литературни разговори&quot;: Литературата побеждава и чрез реалността, и чрез измислицата</title>
        <description>&lt;p&gt;&lt;em&gt;Взех това интервю благодарение на съдействието на Софийския международен литературен фестивал и преводача Зорница Китинска. Фотография: Франческа Монтовани&lt;/em&gt;&lt;/p&gt;

&lt;p&gt;&lt;em&gt;&lt;strong&gt;Антония:&lt;/strong&gt; **Има ли значение реален или измислен персонаж е всъщност г-на Пекелни - и за кого? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Франсоа-Анри Дезерабл&lt;/strong&gt;&lt;/em&gt;: И в двата случая побеждава литературата. Aко Пекелни е бил измислен от Ромен Гари, ако е просто книжен герой, тя побеждава чрез измислицата, защото Пекелни се въплъщава в съзнанието на читателя, а чрез него се въплъщават всички убити във Вилнюс евреи. Ако обаче е съществувал наистина, ако това, най-вероятно паднало под нацистките куршуми в някой от масовите гробове в Понар, тяло Гари е превърнал в словесно тяло, тогава литературата отново побеждава, но чрез реалността.&lt;/p&gt;

&lt;p&gt;==&lt;/p&gt;

&lt;p&gt;Понякога казват, че литературата не била служела за нищо, че не можела нищо да стори против войната, несправедливостта, всемогъществото на финансовите пазари – и това вероятно е така. Но поне за едно е послужила: един малък французин, изгубен някъде из Вилнюс, да изрече на висок глас името на един малък човечец, седемдесет години по-рано погребан в общ ров или изгорен в пещта, един тъжен мишок с осеяна с розацея кожа, надупчена от куршуми или превърнала се в дим, но когото нито нацистите, нито времето успяха да заличат докрай, защото един писател го ексхумира от забравата.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Как вие самият бихте определили жанра на “Някой си господин Пекелни”? И как бихте рекламирали книгата си на читатели, които никога не са чели Ромен Гари?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тази книга е съставна: тя е едновременно историческо разследване (на Пекелни, на съдбата на евреите във Вилнюс по време на войната), романизирана биография (на Ромен Гари, но все така запазвайки Пекелни като червена нишка) и автобиография, (защото в нея говоря за себе си и за отношението ми към литературата). Но ако трябва да я резюмирам аз, бих казал, че това е „литературно разследване по следите на един романен герой.“ На читателите, които никога не са чели Гари,  бих казал само: прочетете книгата и може би ще ви се прииска да откриете Гари.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Книгата ви е и роман за природата на художествените прототипи (първообрази) - не поставяте ли опасен прецедент, който да отвори вратата за излишно литературно истино-търсачество?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Но аз съвсем не се опитвам да разбера какво е вярно или не в творчеството на Гари. Не се опитвам да разбера и кой е наистина господин Пекелни. Разбира се, че истино-търсачеството ще бъде пагубно за литературата: моят роман е възхвала на лъжата като субективен вариант на истината. Съществува истина, но съществува и литературна истина и аз не ги подреждам по йерархия.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Този роман е и за вас самия. Струва ми се, че в него проявявате известно кокетство, флиртувате с читателя, на свой ред му оставяте знаци по пътя - имена, адреси и други примамки, по чиито следи след време някой може да тръгне. Все едно залагате възможността вие или ваш герой да стане тема на бъдещ роман. Съгласен ли сте с това наблюдение?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Говоря за себе си, вярно е, но винаги през призмата на моето отношение към творчеството на Гари. Когато отидох да търся в националния архив във Вилнюс списъка на живущите на улица „Голяма Погулянка“ 16 , открих името на Роман Кацев (рожденото име на Ромен Гари) и това на майка му, Мина Кацева. Така получих потвърждението, че те наистина са живели в тази сграда. Но не открих името на някой си господин Пекелни. За сметка на това открих името на Хелена Петкевич, родена през 1898 г. във Вилнюс, което означава, че тя вероятно е познавала малкия Роман, когато той е бил още дете, а тя момиче.&lt;/p&gt;

&lt;p&gt;==&lt;/p&gt;

&lt;p&gt;Тази Хелена Петкевич била еврейка и вероятно е последвала съдбата на повечето евреи във Вилнюс: куршум в тила на ръба на общия трап. Никой нищо не знае за нейния живот, освен, че името й може да се открие в един регистър в националните архиви. Ако някой пожелае някой ден да вземе герой от „Някой си господин Пекелни“ и да тръгне по неговите дири, предпочитам това да е по-скоро Хелена Петкевич, отколкото аз.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Банализъм ли би било да кажем, че литературата е равносилна на възкресение за вечни времена - и по-специално за “малкия” човек, незабележим за огромния ход на времето? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Съвсем правилно е. Ако Гари не беше написал името на Пекелни в „Обещанието на зората“, това име днес щеше да бъде напълно забравено, пропаднало в бездънния кладенец, наречен минало. Единствено литературата успя да го възкреси. Това е orietur (ще се завърнат – лат.), както казваше Рембо: изписвайки името на покойник, го изваждаме от забвение и той се изправя, облян в слава.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Територия на въображението ли е паметта ни?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Ние пишем не толкова в минало свършено, колкото в минало превърнато време.  Оставаме верни на спомените си, но дали спомените ни остават верни на онова, което наистина се е случило? Нашата памет е основно въображение. Иначе, както би казал Гари, „морето би било просто солена вода.“&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Успява ли романът ви да запази крехкото равновесие между действителното и фиктивното? И биха ли ви хванали на свой ред в лъжа?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Единият ми крак е в реалността, а другият във въображението. Намирам се от двете страни на границата. Биха могли да ме хванат на местопрестъплението в лъжа (но, както вече казах, какво е лъжата, освен субективен вариант на истината?), но могат да ме хванат и на местопрестъплението в съживяване на действителността.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Хрумна ми, че малкият Роман Кацев, превърнал се в Ромен Гари, до голяма степен е персонажът, написан от собствената си майка. Съгласен ли сте с това?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Разбира се. Ромен Гари прекарва живота си в опит да бъде онова, което майка му е искала той да бъде: посланик на Франция, писател и пр. Той просто следва програмата, изготвена от майка му в неговото детство. И каква програма само!&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**Кой герой от собственото ви творчество има вероятност да си спомняте някои ден все едно е бил истински? И кой бихте споменавали при срещите си с известни личности? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Хелена Петкевич. За мен е важно да кажа името й тук. Нека то да бъде произнесено.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Пишете с много ирония и добродушно намигване към конкретни писатели и литературни награди - как оценявате състоянието на съвременната френска литературна сцена?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;Съвременната френска литература е много богата. Имаме големи автори с много значимо творчество и вече изучавани произведения (Патрик Модиано, Пиер Мишон, Жан-Филип Тусен, Жан Ешлоз, Ерик Шевияр, Ани Ерно, Ерих Ренар…) и множество млади и много талантливи автори, които тепърва се появяват на литературната сцена (за да цитирам само няколко имена - Жан-Батист Дел Амо, Мигел Бонфоа, Клеман Бенеш, Мария Пурше, Абел Кантен).&lt;/p&gt;
</description>
        <pubDate>Mon, 09 Dec 2019 00:00:00 +0000</pubDate>
        <link>/interviews/2019/12/09/09-41-%D1%84%D1%80%D0%B0%D0%BD%D1%81%D0%BE%D0%B0-%D0%B0%D0%BD%D1%80%D0%B8-%D0%B4%D0%B5%D0%B7%D0%B5%D1%80%D0%B0%D0%B1%D0%BB-%D0%BF%D1%80%D0%B5%D0%B4-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B1%D0%B5%D0%B6%D0%B4%D0%B0%D0%B2%D0%B0-%D0%B8-%D1%87%D1%80%D0%B5%D0%B7-%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%B8-%D1%87%D1%80%D0%B5%D0%B7-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0%D1%82%D0%B0.html</link>
        <guid isPermaLink="true">/interviews/2019/12/09/09-41-%D1%84%D1%80%D0%B0%D0%BD%D1%81%D0%BE%D0%B0-%D0%B0%D0%BD%D1%80%D0%B8-%D0%B4%D0%B5%D0%B7%D0%B5%D1%80%D0%B0%D0%B1%D0%BB-%D0%BF%D1%80%D0%B5%D0%B4-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B1%D0%B5%D0%B6%D0%B4%D0%B0%D0%B2%D0%B0-%D0%B8-%D1%87%D1%80%D0%B5%D0%B7-%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%B8-%D1%87%D1%80%D0%B5%D0%B7-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0%D1%82%D0%B0.html</guid>
        
        <category>Франсоа-Анри Дезерабл</category>
        
        <category>интервю</category>
        
        <category>някой си господил пекелни</category>
        
        <category>Аквариус</category>
        
        
        <category>interviews</category>
        
      </item>
    
      <item>
        <title>Книжните препоръки на издателство &quot;Лексикон&quot; за панаира на книгата 2019</title>
        <description>&lt;p&gt;**„Добрата страна на нещата“ от Здравка Евтимова **&lt;/p&gt;

&lt;p&gt;==&lt;/p&gt;

&lt;p&gt;Сборник с прекрасни разкази, в които герои са обикновени хора с необикновени съдби. В тях се преплитат добро и лошо, любов и ненавист, трагедия и комедия. Но нищо не е сигурно, камо ли пък вечно. В доброто има и лошо, в любовта – омраза, а тъжното върви ръка за ръка със смешното.&lt;/p&gt;

&lt;p&gt;==&lt;/p&gt;

&lt;p&gt;“В тези разкази Здравка Евтимова търси хубавите страни на лошото, а понякога и обратното. Тук са събрани травмите и катастрофите от ежедневието, любовите и разлюбванията, изневерите, разделите, опрощаванията и отмъщенията… И разбира се, тревогата за децата – отчаяно оптимистичните и смели малки мъдреци, обичани и повечето пъти неразбирани от възрастните.”  – проф. Алберт Бенбасат&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“За теб, за мен” от Здравка Евтимова&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;„За теб, за мен“ е на пръв поглед кримка в стил Агата Кристи. Когато го зачетеш по-внимателно, разбираш, че това всъщност е сериозен роман за хората и техните стремежи. За моралния избор и за пътя към ада, който е постлан с най-добри намерения. Роман за доброто и злото, с прецизен психологически детайл за (не)човешкото у всеки от нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Наследството” от Весела Василия&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Вярвам, че пътят към духовното е част от житейския път на всеки от нас, независимо дали го съзнаваме или не. Всеки от нас е имал моменти, когато е усещал връзката и единението си с небето и земята, с природата и с ритъма на Вселената. Тази книга ще ни потопи в превратностите и изпитанията на живота и в мъдростта на духовното познание. Приключения и премеждия, загадки и размисли, малко мистика и малко романтика. Пътят към духовното може да изглежда и така, стига да сме готови за него и да си позволим да го изживеем.” – Весела Василия&lt;/p&gt;

&lt;p&gt;==&lt;/p&gt;

&lt;p&gt;**“Злопатници” от Геоги Белев **&lt;/p&gt;

&lt;p&gt;==&lt;/p&gt;

&lt;p&gt;&quot;”Злопатници” на Георги Белев е истински шедьовър – късен дебют на родѐн разказвач, който въпреки отдалечеността си от „литературния живот“ живее в литературата – и като читател, и като писател. Неизвестен досега за литературните среди, Георги Белев би трябвало да направи впечатление със самобитното си повествуване – преднамерено наивистично и изкусно хитроумно, хем новопроглеждащо, хем знаещо. Това е книга, която ще зарадва много читатели.” – Доц. д-р Елка Димитрова, БАН&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Вълнения” от Калин Терзийски&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Тези разкази са писани често по конкретни поводи. Пишех ги така: оглеждам се, погледът ми търси, попада, извършва се странната и невероятна реакция между външно за човека събитие и човешки ум… И аз сядах и написвах, за час, за два, за ден един малък етюд, малък къс поезия без рими или както щеш го наречи…&lt;/p&gt;

&lt;p&gt;==&lt;/p&gt;

&lt;p&gt;Остава ми само да тръпна, да очаквам, да пристъпвам от крак на крак. Затова те моля, читателю – бъди сериозен. И когато се смееш на написаното – пак бъди сериозен. Защото за теб лъжа – за мен истина, аз съм ти поверил живота си. Или поне една част от него.” – Калин Терзийски&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Задругата” от Георги Божилов&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;„Задругата“ е сред най-продаваните български книги за 2019 г. 14 седмици тя беше на първо място по продажби и спечели изборът на книжарите на „Хеликон“.  “Всъщност „Задругата“ на Добри Божилов (изд. “Лексикон 2019) е чудесен приключенски роман, написан в традициите на Александър Дюма и Уолтър Скот, с малко влияние от патетиката на Вазов и Антон Дончев и най-вече подобен на конспиративната мистика на Дан Браун”, &lt;a href=&quot;https://literaturnirazgovori.com/bookreviews/2019/03/18/11-39-%D1%81%D0%B8%D0%BB%D0%B2%D0%B8%D1%8F-%D0%BD%D0%B5%D0%B4%D0%BA%D0%BE%D0%B2%D0%B0-%D0%B7%D0%B0-%D0%B7%D0%B0%D0%B4%D1%80%D1%83%D0%B3%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D1%81%D0%BA%D0%B8-%D1%80%D0%BE%D0%BC%D0%B0%D0%BD-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0.html&quot;&gt;пише за него Силвия Недкова&lt;/a&gt;.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Приказник”&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Тази книга разтваря пред малкия читател вратите на сияйните палати на българската мъдрост. Тя представя чрез перото на класиците ни добродетелният свят на детето. Втурва неговото въображение в простите-сложни неща, които правят живота. Чрез тази книга доброто незабелязано прониква в детската душа, за да я озари с още светлина и за да ѝ пошепне: „Чист свят съществува! Книга за всеки български дом.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Любовта на 35-годишната жена” от Калин Терзийски (ново издание)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това е ново издание на сборник с разкази на Калин Терзийски. Нещата в него са писани в период от близо десет години до 2009 г. През него авторът преминава дълъг път и сменя много различни житейски състояния.&lt;/p&gt;

&lt;p&gt;==&lt;/p&gt;

&lt;p&gt;“Та какъв е писателят - ревнив към своите мисли и прозрения. Иска да са единствени на света. Уникални по дълбочината си и красотата си. Пък на всичкото отгоре иска и да му ги разбират. Хората (ако не всички, то поне повечето) да ги разбират като свои. Пък отгоре на това и да им се възхищават! Леле майко! Момиченце е творецът, казвам ви!” – Калин Терзийски&lt;/p&gt;
</description>
        <pubDate>Sat, 07 Dec 2019 00:00:00 +0000</pubDate>
        <link>/newbooks/2019/12/07/13-24-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BB%D0%B5%D0%BA%D1%81%D0%B8%D0%BA%D0%BE%D0%BD-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/12/07/13-24-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BB%D0%B5%D0%BA%D1%81%D0%B8%D0%BA%D0%BE%D0%BD-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>Лексикон</category>
        
        <category>предложения</category>
        
        <category>препоръки</category>
        
        <category>2019</category>
        
        <category>панаир на книгата</category>
        
        
        <category>newbooks</category>
        
      </item>
    
      <item>
        <title>&quot;Нормалните&quot; хора на Сали Руни – или за преразпределението в икономиката на любовта</title>
        <description>&lt;p&gt;Ако обичаш някого, пусни го, ако и той те обича, ще се върне при теб – за тази лексиконна мъдрост се сетих, докато четох „Нормални хора“. Тя като че ли синтезира едно от основните послания в отличения с престижната награда Costa роман от младата ирландска писателка Сали Руни, по който ще бъде сниман и сериал. Преводът на български е на Боряна Джанабетска, а издателството е „Еднорог“.&lt;/p&gt;

&lt;p&gt;==&lt;/p&gt;

&lt;p&gt;Въпреки че книгата се води young adult литература, тя надскача ограниченията на жанра си, както и подозренията за стандартно романтично четиво. Подходяща е за много по-широк кръг от читатели, а не единствено за снапчат поколението на милиенълите, за които – както побърза да я определи критиката – Сали Руни се явява нещо като новия Селинджър. Пък и несигурността и неувереността, лутането в търсене на себе си и другия, съзряването до поемане на отговорност за чувствата, са контекст, който се възражда отново и отново за всяко следващо поколение.&lt;/p&gt;

&lt;p&gt;==&lt;/p&gt;

&lt;p&gt;„Нормални хора“ е и по-всеобхватен в темите си, отколкото предполага изчистеният, почти с привкус на сценарий сюжет, който проследява сложните и противоречиви взаимоотношения между главните герои Мариан и Конъл по време на гимназията и в колежа и който представлява малко или много поредица от техни взаимодействия чрез езика (в безкрайните им разговори и преписки) и сексуалността (в особената физическа химия между двамата).&lt;/p&gt;

&lt;p&gt;==&lt;/p&gt;

&lt;p&gt;Освен от споменатото в началото “наричане”, особената динамика на притегляне и отблъскване между двамата в различен социално-обществен контекст и променливата близост, които Руни така детайлно и психологически описва, са прекрасно изразени и от разгърнатата метафора, която самата авторка предлага в романа: че героите й са като растения, които споделят обща почва и се вият едно около друго, ту отдалечавайки стъблата си, за да си направят място, ту преплитайки се отново.&lt;/p&gt;

&lt;p&gt;==&lt;/p&gt;

&lt;p&gt;**Мариан и Конъл почти ни ядосват. **&lt;/p&gt;

&lt;p&gt;==&lt;/p&gt;

&lt;p&gt;Те са като че ли неспособни да проумеят онова, което е видно за всеки романтично настроен читател – че си принадлежат, че тяхната връзка е връзката par excellence, дълбока и интимна, болезнено сладостна, редуцираща до невъзможни и обречени опитите им за нормални взаимоотношения с други партньори. След като в гимназията двамата пазят отношенията си в строга секретност, по-късно те ту са „неофициално“ заедно, ту са само приятели, но така или иначе споделят едно вечно присъствие дори и в отсъствията си, а връзката им е колкото &lt;em&gt;въпреки&lt;/em&gt;, толкова и &lt;em&gt;защото&lt;/em&gt;. В този смисъл е почти садистично очакването, което Руни създава у читателя за развръзка, за окончателност, за вземане на някакво крайно валидно и удовлетворяващо решение.&lt;/p&gt;

&lt;p&gt;==&lt;/p&gt;

&lt;p&gt;По време на историята героите отново и отново се оказват в същите нелепи ситуации, упорито повтаряйки грешки и неразбирания, които ги разделят (преди отново да се съберат заедно). Но и явно невидимо съзряват до готовността да се разделят – този път не „от само себе си“, а контролирано, съзнателно, осмислено и затова може би най-после зряло. Раздяла, която по смисъла на онзи парадокс, може да им донесе и осмисленото завръщане – въпреки че е трудно да си представим героите в контекста на уседналост и заедност, която не е епизодична, открадната, и точно поради това – изключителна.&lt;/p&gt;

&lt;p&gt;==&lt;/p&gt;

&lt;p&gt;Във всеки случай Сали Руни ни оставя с Мариан и Конъл в отворен момент, в който чувстваме подготвеността им да приемат отговорност за бъдещето, в което за първи път има хоризонт за надежда. Той идва от промяната и в двамата, която дава заявка за дълготрайност – независимо какво ще се случи. Мариан например най-сетне постига за себе си усещането, че може и заслужава да бъде обичана. И двамата са постигнали онова усещане на любовта в свободата – или по-точно, според гледната точка на Руни – в свободата да зависиш, в свободната зависимост.&lt;/p&gt;

&lt;p&gt;==&lt;/p&gt;

&lt;p&gt;Освен за сложната моторика на тази особена връзка, книгата говори и по редица други теми: насилието, класовата принадлежност, социалния контекст, финансовата (не)зависимост, обществените норми, проблемите на личността в нашия 21 век с неговите психични диагнози като поддържани от медикаменти депресии, тревожност, паник атаки, социална фобия.&lt;/p&gt;

&lt;p&gt;==&lt;/p&gt;

&lt;p&gt;**Всъщност може би ще изненадам мнозина читатели, **&lt;/p&gt;

&lt;p&gt;==&lt;/p&gt;

&lt;p&gt;но едно от първите неща, които си помислих за този роман, е че той е именно роман за насилието, в най-различните му форми. Нима не е форма на насилие пресата на нормалността върху отделния индивид, която Руни извежда още в заглавието, а то – освен буквално, – може да звучи и зловещо иронично (такива ли сме всъщност всички?). Мариан и Конъл са самородни – особени, чувствителни, интелигентни, &lt;em&gt;различни _– тийнейджъри, и при тази постановка изискванията на нормалността до калъпа на социална приемливост звучат особено притискащи. Нормалността е жертвеникът, на който в един или друг момент героите на Руни се принасят, състоянието, което търсят посредством останалите си връзки с уж „нормални хора“. В един от решаващите за сюжета мигове Конъл кани именно такова “нормално” момиче вместо Мариан на бала за завършването им – за да не се изложи с нея, както си мисли тя. Да не говорим, че самата Мариан изпитва жал към Конъл, че трябва да живее с факта, че е спал с _такава като нея&lt;/em&gt;.&lt;/p&gt;

&lt;p&gt;==&lt;/p&gt;

&lt;p&gt;**В тази връзка да спомена, че романът използва позната в литературата формула **&lt;/p&gt;

&lt;p&gt;==&lt;/p&gt;

&lt;p&gt;за любов между двама души с различен класов произход, но както посочват някои литературни критици (например Анализа Куин в ревюто си в The Atlantic, която изглежда е изпреварила сходните ми разсъжденията за романа), Руни, която се заявява като марксист в редица интервюта, премисля тази формула през политико-икономическото, и по-точно през марксическия постулат „От всекиго според възможностите, всекиму според потребностите“. За разлика от обикновения повествователен случай, Мариан и Конъл сменят позициите си, давайки си поред онова, от което изпитват необходимост и запълвайки нуждите си към дадения момент. Докато в училище Мариан е богатата, но странната, смотаната и подиграваната, а Конъл е бедният, но добре изглеждащият и популярният (т.е. стойността му е по-висока), то в колежа това се обръща, като ексцентричността и привилегиите на Мариан се превръщат в неин капитал, а Конъл губи блясъка си, изпитва трудности да общува и да се сприятелява. С изключение на онзи момент, отключил недоразуменията между тях, двамата герои обаче щедро отдават един на друг стойност, подкрепа, социални и дори материални облаги (например Мариан дава на Конъл пари, когато го обират).&lt;/p&gt;

&lt;p&gt;==&lt;/p&gt;

&lt;p&gt;Но да се върнем на темата за властта и насилието, след като говорихме, че най-малкото усилието да бъдеш приет (както е особено при Конъл, докато Мариан играе безразличната към това) изисква мазохистични себеоткази, самоограничения, вътрешни компромиси. Цялото това разминаване между порив и действие, което налага съобразяването със социално-обществената среда. Насилие е дори усилието да продължаваш да живееш въпреки импулса за самоубийство, който се появява в различни моменти у Мариан и Конъл. Насилие е самобичуването на Мариан, която дълбоко в себе си смята, че е лоша, покварена, сбъркана, а всички усилия за правилност само прикриват порочността й.&lt;/p&gt;

&lt;p&gt;==&lt;/p&gt;

&lt;p&gt;**Но насилието в тази книга е и съвсем буквално – **&lt;/p&gt;

&lt;p&gt;==&lt;/p&gt;

&lt;p&gt;Мариан е страдала физически от него от баща си, а сега и от брат си, игнорирана е от майка си, тормозена е в училище. Обяснимо е тогава, че както става при Стокхолмския синдром, тя самата търси подобна динамика на отношенията във връзките си, поставя се в ролята на подчинена, на мазохист в сексуалното общение с гаджетата си и донякъде се наслаждава на изолацията си в училище и на погнусата към нея. Самият Конъл я спасява на няколко пъти от насилие – от брат й, от гаджето й, в бар. Но е потресен да осъзнае, че самият той би могъл просто ей така да я удари, а тя само ще седи насреща му и ще го остави да й го причини. Кулминацията идва когато в разгара на сексуална сцена, Мариан моли Конъл да я удари, а той й отказва (точно както в онзи виц за мазохиста и садиста) . Неговият отказ е обяснен с настояването му нещата между тях да бъдат нормални, а сцената бележи пореден разрив между двамата, в който тя разсъждава, че Конъл се приспособява към света, докато тя дегенерира в нещо изродено. Защото като че ли трябва да си причинят болка, за да изтръгнат чувство.&lt;/p&gt;

&lt;p&gt;==&lt;/p&gt;

&lt;p&gt;**Плътно обвързана с темата за насилието е и тази за властта. **&lt;/p&gt;

&lt;p&gt;==&lt;/p&gt;

&lt;p&gt;Конъл притежава неопровержима власт над Мариан още от началото – и двамата добре го съзнават. Тази власт му дава обаче и възможността да я прави щастлива. Руни пише за “неговата тирания, постигната без усилие над човек, който в очите на другите е толкова неуязвим”, или как “тя се чувства приятно притисната от тежестта на неговата власт над нея, от огромното си, граничещо с екстаз желание да му достави удоволствие”, подобно на “дресирано животно”.&lt;/p&gt;

&lt;p&gt;==&lt;/p&gt;

&lt;p&gt;Изобщо независимостта – един от истеричните слогани на това поколение и в частност на феминизма – тук е изцяло премислена. Можеш да правиш с мен каквото поискаш, казва Мариан. Тя и Конъл всъщност са взаимно зависими и Мариан дори разсъждава за това по същество отричане от индивидуализма като за нещо нормално, естествено, желано (може би отново по марксистки): “Колко странно бе да се чувства дотолкова цялостно контролирана от друг човек, и същевременно колко обичайно. Никой не може да бъде изцяло независим от другите, защо тогава да не се откажеш от тези опити, мислеше си тя, защо не започнеш да се стремиш към обратното, мислеше си тя, да зависиш за всяко нещо от хората, да им позволяваш да зависят от теб, защо не. Тя знае, че той я обича, и вече не си задава тези въпроси.” Така, парадоксално, разпределяйки нуждите и удовлетворяването им в контекста на зависимостта, в интимния обхват на тази връзка се постига някакво подобие на справедливост и равенство.&lt;/p&gt;

&lt;p&gt;==&lt;/p&gt;

&lt;p&gt;Говорейки за политико-икономически теории, да споменем само и за кръговрата на парите между задълженията и любовта. Майката на Конъл – Лорейн, работи в богатия дом на Мариан като чистачка и парите, които получава от семейството, се връщат през Конъл до самата Мариан, като жената в двойката. В света на капитализъм, в който живеят героите, “парите са материята, която придава реалност на живота”, пише Руни.&lt;/p&gt;

&lt;p&gt;==&lt;/p&gt;

&lt;p&gt;**Политическото също присъства в романа – **&lt;/p&gt;

&lt;p&gt;==&lt;/p&gt;

&lt;p&gt;не като обговорена тема, а просто като атмосфера (споменати са Газа, социални протести, положението във Франция и т.н.), но от друга страна, както посочва Куин, и като метафора за функционирането на връзката или на групи от хора като мини държава. Недоразуменията между героите напомнят за това как работи дипломацията на макрониво и колко важно е да се изразиш точно и навреме, за да бъдеш правилно разбран. Както когато Конъл губи квартирата си, но не успява да комуникира нуждата си да бъде приютен в апартамента на Мариан и двамата отново се разделят.&lt;/p&gt;

&lt;p&gt;==&lt;/p&gt;

&lt;p&gt;Интересен е и особеният (пролетарски?) поглед на Руни към литературата – четенето в голяма степен свързва героите. По повод на едно литературно четене Конъл разсъждава, че е „култура като класова проява, фетишизиране на литературата заради способността й да повежда образованите хора на фалшиви емоционални пътувания, за да могат те после да чувстват превъзходството си пред необразованите хора, за чиито емоционални пътувания им е било приятно да четат”. Руни разглежда книгата като символ на обществено положение, който се предлага на пазара, и в този вид не смята, че литературата може да е форма на съпротива срещу каквото и да било.&lt;/p&gt;

&lt;p&gt;==&lt;/p&gt;

&lt;p&gt;Малко и за стила на Сали Руни. „Нормални хора“ е определено меланхолична, но не (мело)драматична проза, спасена от клишетата на романтичния жанр – но не и от естествения, откровен романтизъм, изчистена от многословие и прекалена образност, но на места кондензираща до осезаеми поетични внушения. Руни постига разказваческия си талант в простото, унесено, хипнотично описание на действията на героите. Забележително е следването на жестовете им, дори на един поглед или обръщане, мълчание или дума, които постигат наратив, ненатрапчив в психологическата си сложност. Действието е организирано в линейно редуващи се епизоди, премесени с реминисценции, смяна на гледните точки и времената на разказване.&lt;/p&gt;

&lt;p&gt;==&lt;/p&gt;

&lt;p&gt;**Възможни забележки? Има такива. **&lt;/p&gt;

&lt;p&gt;==&lt;/p&gt;

&lt;p&gt;Възможно е някои да намерят прозата на Сали Руни за претенциозна – или пък все пак разчитаща на известни клишета. С изключение на двамата главни герои, второстепенните са далеч по-плоски и неразвити и оставаме с впечатлението за спектакъл от двама, където всичко останало е декори. Но както се отбелязва в едно от задълбочените английски ревюта на романа, връзката между Мариан и Конъл е предполагаемо толкова обсебваща, че всичко с сравнение с нея се отдръпва и бледнее. Липсва също така и всякаква предистория или обяснение за насилието в семейството на Мариан. Освен това, въпреки че романът намеква за непрестанните задълбочени разговори между двамата герои – лични, политически, културни, литературни – Руни избира да ни представи преди всичко един малък срез, който по-скоро пресъздава единствено лаконичната двусмисленост, несигурност и разминаване между двамата. Тя обаче определено има нюх за поколенческия начин на изразяване и е особено добра в създаването на сцени на болезнено или еротично напрежение между двамата. Някой споменават и за редакционни пропуски в езика на ниво фраза (на английски), омесването на гласовете на героите с авторовия, объркващата на места смяна на времената. Всичко това обаче са недостатъчни пропуски, които да осуетят качеството на четенето. А то бе поглъщащо в своята естественост и минорност, поне за мен.&lt;/p&gt;

&lt;p&gt;==&lt;/p&gt;

&lt;p&gt;Оставям ви с един цитат, с който отново се връщаме към двусмислието на заглавието: “Сега вече не злословят по адрес на Мариан, нито пък й се възхищават. Хората са я забравили. Тя вече е нормален човек.”&lt;/p&gt;
</description>
        <pubDate>Fri, 06 Dec 2019 00:00:00 +0000</pubDate>
        <link>/bookreviews/2019/12/06/21-35-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D1%81%D0%B0%D0%BB%D0%B8-%D1%80%D1%83%D0%BD%D0%B8-%D0%B8%D0%BB%D0%B8-%D0%B7%D0%B0-%D0%BF%D1%80%D0%B5%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0.html</link>
        <guid isPermaLink="true">/bookreviews/2019/12/06/21-35-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D1%81%D0%B0%D0%BB%D0%B8-%D1%80%D1%83%D0%BD%D0%B8-%D0%B8%D0%BB%D0%B8-%D0%B7%D0%B0-%D0%BF%D1%80%D0%B5%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0.html</guid>
        
        <category>Сали Руни</category>
        
        <category>Нормални хора</category>
        
        <category>Еднорог</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Книжните препоръки на издателство &quot;Жанет 45&quot; за панаира на книгата 2019</title>
        <description>&lt;p&gt;&lt;strong&gt;БЪЛГАРСКИ КНИГИ&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Физика на тъгата“ от Георги Господинов – с филмова корица на Тео Ушев&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Романът излиза с нова корица, дело на Теодор Ушев. Специалното осмо издание на книгата се появи месец преди българската премиерата на анимацията на Ушев, създадена по текста на Господинов. Близо осем години след публикуването си „Физика на тъгата“ продължава да е една от най-четените и превеждани книги у нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Падение и спасение“ от Весела Тотева - с филмова корица от филма „Доза щастие“&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В първия пълнометражен филм на Яна Титова е  завладяващата истинска история на журналиста Весела Тотева. Търсейки щастието, тя и дъщеря й попадат в порочен кръг, от който измъкването се оказва почти невъзможно. „Падение и спасение“ описва седемгодишната изтощителна, но успешна борба с наркотиците. По вдъхновяващ начин и с изключителна прецизност филмът проследява периода, в който те стават широко достъпни в България и малцина са хората, които успяват да преборят зависимостта в името на щастието. В главната женска роля влиза актрисата Валентина Каролева (дъщерята на Весела Тотева), чиято роля е дебютна за големия екран.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Когато великани ходеха по земята“ от Мартин Касабов&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Колекция от 42 разказа на границата на съзнанието и съня. Истории абсурдни, приказни, фантазни, които ще ви отведат в един свят, в който магичното и реалното се преплитат.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Потъване в мъртво море“ от Антония Апостолова (&lt;/strong&gt;&lt;a href=&quot;https://literaturnirazgovori.com/category/mybooks&quot;&gt;&lt;strong&gt;виж повече за книгата тук&lt;/strong&gt;&lt;/a&gt;&lt;strong&gt;)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Дванадесет истории за човешките загуби във всичките им форми, видени през преживяванията на различни видове двойки. Разкази за променливата близост, изпитанията и равносметките, затворените врати, пред които неминуемо се изправяме, и струящата през всички наши разкъсвания светлина. Езикът е поетичен и образен, а сюжетите изненадват.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Пиле, змия, звяр и дюля“ от Петко Симеонов (&lt;/strong&gt;&lt;a href=&quot;https://literaturnirazgovori.com/bookreviews/2019/08/27/11-20-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B8%D0%BB%D0%B5-%D0%B7%D0%BC%D0%B8%D1%8F-%D0%B7%D0%B2%D1%8F%D1%80-%D0%B8-%D0%B4%D1%8E%D0%BB%D1%8F-%D0%BF%D0%B5%D1%82%D0%BA%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B0%D0%BB%D0%B8%D0%B7%D1%8A%D0%BC-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html&quot;&gt;&lt;strong&gt;виж рецензия тук&lt;/strong&gt;&lt;/a&gt;&lt;strong&gt;)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Четири новели, в които острото сатирично перо е потопено в мастилото на магическия реализъм. На пръв поглед познати исторически реалии и типажи, покрай които сме минавали и в живота, и из страниците на родната ни литература, изведнъж ни изненадват със странни „измествания“, жестове, реплики, обрати. Всичко това – на чуден, сочен, гъвкав български език.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Преследването, или седемте дни на дервиша“ от Симеон Ботев&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Един баща търси изоставената си на младини дъщеря, за да й поиска прошка, когато внучката му е отвлечена от разбойници, за да бъде продадена като робиня. Принудени от обстоятелствата, баща и дъщеря се съюзяват и тръгват да я спасят. Преследването в планината ще ги срещне в поредица от премеждия с неочаквани съюзници и врагове и неусетно ще ги сближи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Поздрави от синята палатка“ от Петя Кокудева (&lt;/strong&gt;&lt;a href=&quot;https://literaturnirazgovori.com/interviews/2019/07/12/09-30-%D0%BF%D0%B5%D1%82%D1%8F-%D0%BA%D0%BE%D0%BA%D1%83%D0%B4%D0%B5%D0%B2%D0%B0-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%B0-%D0%B7%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D0%BC.html&quot;&gt;&lt;strong&gt;виж интервю за книгата&lt;/strong&gt;&lt;/a&gt;&lt;strong&gt;)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;95 от най-ценните срещи на Петя Кокудева със света. Това не е пространен пътепис, а калейдоскоп от кратки, фрагментарни истории с много личен поглед към разнолики места и култури. Някои от текстовете са същински трилъри, други са разговори, трети са документален разказ или фрагмент от философията на далечна култура.&lt;/p&gt;

&lt;p&gt;==&lt;/p&gt;

&lt;p&gt;**„Бележки за забравяне“ от Иван Кулеков **&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Мравки и богове“ от Стефан Цанев – ново самостоятелно издание (предстои), с нова корица на Христо Гочев&lt;/em&gt;&lt;/p&gt;

&lt;p&gt;&lt;em&gt;==&lt;/em&gt;&lt;/p&gt;

&lt;p&gt;&lt;strong&gt;ПРЕВОДНИ&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Империята трябва да умре“ от Михаил Зигар&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Необикновено увлекателна книга. Най-важният етап в историята на Русия става ясен благодарение на това, че хората, творили тази история, са показани удивително живи; понякога направо ти се иска да им кажеш: „Не, не трябва, това е грешка, вие погубвате Русия!“ Не мога да се сетя за нито една друга книга която така пълно, точно и мощно да представя на читателя смисъла на ключово историческо събитие. — Владимир Познер, журналист и телевизионен водещ&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Синът на управителя на сиропиталището“ от Адам Джонсън&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Изящно построен роман, който отвежда читателя на рисковано приключение в дълбините на тоталитарната Северна Корея и в най-интимните кътчета на човешкото сърце. — Из аргументацията на журито на „Пулицър“&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Случки в близката нереалност“ от Макс Блехер (&lt;/strong&gt;&lt;a href=&quot;https://literaturnirazgovori.com/bookreviews/2019/10/28/09-11-%D0%B4%D0%B2%D0%B0-%D1%80%D0%BE%D0%BC%D0%B0%D0%BD%D0%B0-%D0%BD%D0%B0-%D0%BC%D0%B0%D0%BA%D1%81-%D0%B1%D0%BB%D0%B5%D1%85%D0%B5%D1%80-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D0%BB%D0%B8%D1%87%D0%B5%D0%BD-%D0%B5%D0%BA%D0%BF%D0%B5%D1%80%D0%B8%D0%BC%D0%B5%D0%BD%D1%82-%D1%81-%D0%BD%D0%B5%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0.html&quot;&gt;&lt;strong&gt;виж рецензия тук&lt;/strong&gt;&lt;/a&gt;&lt;strong&gt;)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Признат приживе, забравен по време на комунизма, преоткрит едва в началото на XXI век, гласът на един от най-ярките румънски модернисти се разкрива в двата романа, събрани в изданието заедно с илюстрациите на Тео Ушев. Единият проследява спомените от едно детство и юношество в малък румънски град, а вторият представлява нещо като дневник на болния за живота във френски санаториум (място, където самият Блехер се е лекувал).&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„В памет на паметта“ от Мария Степанова&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;„Един от най-важните текстове, писани на руски език през последните години. Книгата на Степанова дава основание да се твърди за триумфалното завръщане на руската литература на световната литературна сцена. — Лев Оборин&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;ПОЕЗИЯ&lt;/strong&gt;&lt;/p&gt;

&lt;p&gt;===&lt;/p&gt;

&lt;p&gt;&lt;strong&gt;“Криле от папиемаше” - Ина Иванова&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Всичко е почти наред” - Виолета Кунева (&lt;/strong&gt;&lt;a href=&quot;https://literaturnirazgovori.com/interviews/2019/11/28/09-34-%D0%B2%D0%B8%D0%BE%D0%BB%D0%B5%D1%82%D0%B0-%D0%BA%D1%83%D0%BD%D0%B5%D0%B2%D0%B0-%D0%BF%D0%BE%D1%87%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B8%D0%BD%D0%BE%D0%BD%D0%B8%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%BE.html?fbclid=IwAR3xvoM0oHfKzWS_lvhNL5n9djmEjLZOwepgjl_1wSZXGt9WXnKd4BvUyVs&quot;&gt;&lt;strong&gt;виж интервю с авторката за книгата&lt;/strong&gt;&lt;/a&gt;&lt;strong&gt;)&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Виолета Кунева фино и иронично изследва самата себе си - и понеже не познава спирачки, изследва и нас. Неудобствата на живота са преодолени с неудобствата на стихотворенията, в които винаги има място за изненада какви точно сме. Място за нежност към смисъла. Към истината. - Марин Бодаков&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“В печалния хан на дните” - Мартин Илиев&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;В печалния хан на дните се срещат каруците на миналото&lt;/p&gt;

&lt;p&gt;и керванът на бъдещето.&lt;/p&gt;

&lt;p&gt;Изули обувките си, пътниците пият вино&lt;/p&gt;

&lt;p&gt;и се псуват по цели нощи.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Животните“ от Мария Донева&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Животните. Те са загадъчни, добри и нежни. Живеят скромно и се справят с всичко, което съдбата им поднася. Копнеят за любов и близост и мъчително се опитват да изразят чувствата, които изпълват сърцата им.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;ДЕТСКИ&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Къде е мама?“ и „Съчко“&lt;/strong&gt; от Джулия Доналдсън&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Черните камъни“&lt;/strong&gt; от Хюс Кайер&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Петюха“&lt;/strong&gt; от Михаил Калдъръмов&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Зимни слънчогледи“&lt;/strong&gt; от Анета Дуйчева&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;„Как кученцето си намери дом“&lt;/strong&gt; от Мая Дългъчева&lt;/p&gt;
</description>
        <pubDate>Fri, 06 Dec 2019 00:00:00 +0000</pubDate>
        <link>/newbooks/2019/12/06/12-08-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B6%D0%B0%D0%BD%D0%B5%D1%82-45-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</link>
        <guid isPermaLink="true">/newbooks/2019/12/06/12-08-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B6%D0%B0%D0%BD%D0%B5%D1%82-45-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-2019.html</guid>
        
        <category>препоръки</category>
        
        <category>предложения</category>
        
        <category>2019</category>
        
        <category>панаир на книгата</category>
        
        <category>Жанет 45</category>
        
        
        <category>newbooks</category>
        
      </item>
    
  </channel>
</rss>

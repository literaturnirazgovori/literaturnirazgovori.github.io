<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Thu, 14 Mar 2019 08:00:35 +0000</pubDate>
    <lastBuildDate>Thu, 14 Mar 2019 08:00:35 +0000</lastBuildDate>
    <generator>Jekyll v3.8.5</generator>
    
      <item>
        <title>Тайнствената съдба на Яна Язова в новия роман на Боряна Дукова &quot;Извън редовете&quot;</title>
        <description>&lt;p&gt;Новият роман на Боряна Дукова „Извън редовете“ (изд. „Ентусиаст“) проследява тайнствената съдба на една от най-популярните български писателки преди 1944 г. Книгата е резултат от тригодишно проучване на мистерията около живота и творчеството на Яна Язова. Гласът на „поетката“ разказва от първо лице за личния си път, белязан от професор Александър Балабанов.&lt;/p&gt;

&lt;p&gt;==&lt;/p&gt;

&lt;p&gt;Талант, любов и скандали са в началото на тяхната история, последвана от творческата изолация на Язова след 9 септември. Творбите й, чиито оригинали изчезват, отшелническият й живот и странните обстоятелства около смъртта й пораждат разследване, в което главен герой е може би нейният собствен син.&lt;/p&gt;

&lt;p&gt;==&lt;/p&gt;

&lt;p&gt;Яна Язова е истинска литературна звезда – наричат я „детето чудо на българската литература“, „скандално млада“ и „скандално успяваща“. Името й ежедневно присъства в светските хроники, снимките й красят страниците на вестниците и списанията, а връзката й с 33 години по-възрастния от нея проф. Александър Балабанов е най-предпочитаната тема за разговор в софийските кафенета.&lt;/p&gt;

&lt;p&gt;==&lt;/p&gt;

&lt;p&gt;Скоро обаче от блясъка не остава и следа, а тя, след смъртта на всички свои близки, изоставена от доскорошни обожатели и почитатели, се превръща в най-самотния човек на света. „Вече никой не ме знае. Яна Язова днес е забравена“, казва тя на своя любим в един въображаем диалог.&lt;/p&gt;

&lt;p&gt;==&lt;/p&gt;

&lt;p&gt;Историята в книгата се основава почти изцяло на публикувани материали, документи и писма. „Гласът на Яна Язова звучеше въздействащ и увличащ“, казва авторката Боряна Дукова. „Затова реших да я оставя да говори в първата част на романа.“&lt;/p&gt;

&lt;p&gt;==&lt;/p&gt;

&lt;p&gt;Въпреки че част от написаното е художествена измислица, Дукова отбелязва, че злото съществува и след изчезването на ДС, е  живо и днес. „Не можах да го подмина на финала. И все пак, мракът винаги се вдига.“&lt;/p&gt;

&lt;p&gt;==&lt;/p&gt;

&lt;p&gt;В романа проличава майсторството на Дукова да изгражда сюжети с криминална нишка, като един от добрите автори на криминални романи и трилъри у нас.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Премиерата на „Извън редовете“ ще се състои на 13 март от 19 ч. в „Книгата“/The Book на ул. „Георги С. Раковски“ №193.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Писателката Здравка Евтимова споделя за „Извън редовете“: „Това е топла, красива и човешка книга. Тя ни прави по-мъдри, тъжни, щастливо възвишени. Вглеждайки се в миналото, Боряна Дукова извайва бъдеще. Тя достига до същността на таланта, който е сплав от тъга, порив и безсмъртие!“&lt;/p&gt;

&lt;p&gt;==&lt;/p&gt;

&lt;p&gt;Журналистът и писател Емил Андреев пък определя Боряна Дукова като една от най-успешните жанрови писателки на нашето време. Според него тя смело навлиза във водите на историческата фикция, за да създаде вероятно най-важната творба в досегашната си кариера.&lt;/p&gt;

&lt;p&gt;==&lt;/p&gt;

&lt;p&gt;_Боряна Дукова е преводач на Исабел Алиенде, Лаура Ескивел, Артуро Перес-Реверте, Хорхе Луис Борхес и др. През 2012 г. излиза първият й роман „Кървава малага“, през следващата – „Опасна монета“, а в края на 2014 г. – „Разкаянието на Диего“. В книгите си авторката вплита късчета от историята на България и Испания в съвременни сюжети с криминална нишка. Автор е и на сборника с разкази „Трилъри по женски“, книга, която я утвърждава като лицето на дамския психотрилър у нас. _&lt;/p&gt;
</description>
        <pubDate>Thu, 14 Mar 2019 00:00:00 +0000</pubDate>
        <link>/newbooks/2019/03/14/09-59-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D1%8A%D0%B4%D0%B1%D0%B0-%D0%BD%D0%B0-%D1%8F%D0%BD%D0%B0-%D1%8F%D0%B7%D0%BE%D0%B2%D0%B0-%D0%B2-%D0%BD%D0%BE%D0%B2%D0%B8%D1%8F-%D1%80%D0%BE%D0%BC%D0%B0%D0%BD-%D0%BD%D0%B0-%D0%B1%D0%BE%D1%80%D1%8F%D0%BD%D0%B0-%D0%B4%D1%83%D0%BA%D0%BE%D0%B2%D0%B0-%D0%B8%D0%B7%D0%B2%D1%8A%D0%BD-%D1%80%D0%B5%D0%B4%D0%BE%D0%B2%D0%B5%D1%82%D0%B5.html</link>
        <guid isPermaLink="true">/newbooks/2019/03/14/09-59-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D1%8A%D0%B4%D0%B1%D0%B0-%D0%BD%D0%B0-%D1%8F%D0%BD%D0%B0-%D1%8F%D0%B7%D0%BE%D0%B2%D0%B0-%D0%B2-%D0%BD%D0%BE%D0%B2%D0%B8%D1%8F-%D1%80%D0%BE%D0%BC%D0%B0%D0%BD-%D0%BD%D0%B0-%D0%B1%D0%BE%D1%80%D1%8F%D0%BD%D0%B0-%D0%B4%D1%83%D0%BA%D0%BE%D0%B2%D0%B0-%D0%B8%D0%B7%D0%B2%D1%8A%D0%BD-%D1%80%D0%B5%D0%B4%D0%BE%D0%B2%D0%B5%D1%82%D0%B5.html</guid>
        
        <category>Боряна Дукова</category>
        
        <category>Яна Язова</category>
        
        <category>извън редовете</category>
        
        <category>биография</category>
        
        <category>нова книга</category>
        
        <category>роман</category>
        
        <category>Ентусиаст</category>
        
        
        <category>newbooks</category>
        
      </item>
    
      <item>
        <title>Рецензия: Петър Денчев, &quot;Истории в минало време&quot; - разкази</title>
        <description>&lt;p&gt;“Истории в минало време” (изд. Жанет 45”, 2011 г.) е първият сборник с разкази на Петър Денчев и изненадващо, лично за мен, показва значително по-голяма писателска зрялост от следващия му роман “Тихото слънце” (&lt;a href=&quot;https://literaturnirazgovori.com/bookreviews/2019/03/08/10-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D1%82%D0%B8%D1%85%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5.html&quot;&gt;виж рецензия&lt;/a&gt;). Сравнението все пак не е съвсем коректно, тъй като става дума за различни жанрове. (Виж рецензия и за последния роман на Денчев - &lt;a href=&quot;https://literaturnirazgovori.com/bookreviews/2019/02/19/10-56-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D1%81%D0%B5%D0%B1%D0%B5%D1%80%D0%B0%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D0%BE%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8.html&quot;&gt;“Малкият бог на земетръса”&lt;/a&gt;)&lt;/p&gt;

&lt;p&gt;==&lt;/p&gt;

&lt;p&gt;Сборникът включва кратки разкази и една новела, които маркират отрязъци човешка история, мигове от съществуването и срещите ни. Именно отрязъци (етюди, ситуации), тъй като често повествованието започва и свършва с неочаквана рязкост, като че писателската (режисьорската) камера се стреми към тази епизодичност и сама се отдръпва, оставяйки ни да довършваме наум и във фантазията си цялото.&lt;/p&gt;

&lt;p&gt;==&lt;/p&gt;

&lt;p&gt;**Личи и че професионалният опит на Петър Денчев като режисьор **&lt;/p&gt;

&lt;p&gt;==&lt;/p&gt;

&lt;p&gt;е допринесъл значително за чистотата и прецизността в изграждането на диалозите, реакциите, мимиките и психологията на героите и обособеността на отделните сцени. Усещането често е за камерно представление, повече за виждане, отколкото за четене. Вниманието и концентрирането по-скоро върху детайла, отколкото върху едрото действие, създава една много по-наситена емоционално и интелектуално картина.&lt;/p&gt;

&lt;p&gt;==&lt;/p&gt;

&lt;p&gt;Повечето от разказите, особено тези в първо лице, преминават като че ли през един и същ разказвач - макар и с различни възрасти и облик, - като в това наблюдение не влагам оценъчност. Просто такова е усещането при прочита им, който сякаш прескача и се завръща в различни фази на един цялостен и продължаващ монолог без финал.&lt;/p&gt;

&lt;p&gt;==&lt;/p&gt;

&lt;p&gt;**Разказите засягат теми като **&lt;/p&gt;

&lt;p&gt;==&lt;/p&gt;

&lt;p&gt;смъртта, самотата, остаряването, отнемането, ритуалите на ежедневието, навиците и предметите, ежедневните жестове, чрез които съхраняваме себе си и отнетото от живота ни, емоционалната памет на болката, театралността в общуването, разминаването в разбирането, носталгията, детските травми, страховете и притесненията ни.&lt;/p&gt;

&lt;p&gt;==&lt;/p&gt;

&lt;p&gt;Въпреки това тук няма мелодрама и сантиментализъм, а по-скоро сантиментална меланхолия, изящно и леко чувство за (само)ирония, крехкост и същевременно небрежност, сред която проблясват поетични и психологически находки.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Някои от героите биват конструирани пред очите ни&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Впрочем това сякаш сме самите ние, както например в разказа, който ни повежда така: “Вие сте млад мъж, може би току-що прехвърлил тридесетте, или пък обратното…” - жест, разкриващ “произвола” на автора творец, случайността на литературния аз. Приканени сме едновременно да се предадем на авторовото композиране и да бъдем съавтори.&lt;/p&gt;

&lt;p&gt;==&lt;/p&gt;

&lt;p&gt;**Обичайните сюжетни формули в разказите на Петър Денчев също са модифицирани, **&lt;/p&gt;

&lt;p&gt;==&lt;/p&gt;

&lt;p&gt;завъртени и поставени под различен сценичен ъгъл. Местата пък - понякога Париж, Варна, Атина, описвани уж с конкретните им географски места - като че ли въпреки всичко остават абстрактни, условни, неопределени - като нарочна, базова сцена просто на човешкото, което интересува авторът.&lt;/p&gt;

&lt;p&gt;==&lt;/p&gt;

&lt;p&gt;По-различна е новелата “Просто история”, която се придържа по-строго към класическата композиция. Тук обаче разказва един мъртъв (идея, заимствана и в последващия роман “Тихото слънце”) - актьор, превърнал се в хотелиер, в чийто хотел хората често идват да се самоубиват и който си спомня живота си от “горе”. Живот, разпределен също на роли, които е изпълнявал недостатъчно добре, с “пресъхване на фантазията по средата на представлението”. Това е и разказ за способността да се постави финал.&lt;/p&gt;

&lt;p&gt;==&lt;/p&gt;

&lt;p&gt;В заключение, препоръчвам този любопитен сборник с разкази.&lt;/p&gt;
</description>
        <pubDate>Thu, 14 Mar 2019 00:00:00 +0000</pubDate>
        <link>/bookreviews/2019/03/14/09-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%B8%D1%81%D1%82%D0%BE%D1%80%D0%B8%D0%B8-%D0%B2-%D0%BC%D0%B8%D0%BD%D0%B0%D0%BB%D0%BE-%D0%B2%D1%80%D0%B5%D0%BC%D0%B5-%D1%80%D0%B0%D0%B7%D0%BA%D0%B0%D0%B7%D0%B8.html</link>
        <guid isPermaLink="true">/bookreviews/2019/03/14/09-39-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%B8%D1%81%D1%82%D0%BE%D1%80%D0%B8%D0%B8-%D0%B2-%D0%BC%D0%B8%D0%BD%D0%B0%D0%BB%D0%BE-%D0%B2%D1%80%D0%B5%D0%BC%D0%B5-%D1%80%D0%B0%D0%B7%D0%BA%D0%B0%D0%B7%D0%B8.html</guid>
        
        <category>Петър Денчев</category>
        
        <category>разкази</category>
        
        <category>книга</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Георги Тенев в разговор за &quot;Балкански ритуал&quot;: В романа има няколко линии, които са нови, чисти територии</title>
        <description>&lt;p&gt;&lt;em&gt;&lt;strong&gt;Антония: Докато четох “Балкански ритуал”, непрекъснато си мислех с тъга: този сюжет вече сме го “гледали”. Не са ли обществено-политическата ни действителност и дори конспиративните теории, които циркулират у нас, твърде услужливи в случая - до степен, че почти не е останало какво в книгата да бъде “измислено”?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Ще ви поправя, съвсем малко, но все пак имам реплика: в моя роман има повече от един сюжет. Дори има повече от две или три фабули, които са сплетени и паралелни. И ако част от сюжетите (комисарят Колев, границата, трафикът, олигарсите) може и да са обект на медии от различен ред, то в романа има няколко линии, за които аз пиша и които са нови, чисти територии, да го кажем така.&lt;/p&gt;

&lt;p&gt;==&lt;/p&gt;

&lt;p&gt;Общуването на митрополита с министър-председателя, интересът въобще на светската администрация към институции като Светия Синод, взаимодействието между тези сили, видяно през историята и в съвременността… Ето ви една такава тема.&lt;/p&gt;

&lt;p&gt;==&lt;/p&gt;

&lt;p&gt;Голямо внимание е посветено и на младия духовник, на младежа-космополит, който се е решил да бъде монах на православната църква – защото такива хора вече от десетилетия съществуват у нас, млади герои на един непознат преди духовен свят.&lt;/p&gt;

&lt;p&gt;==&lt;/p&gt;

&lt;p&gt;Освен това – съдбата на ветерана от войната в Ирак. Самото излизане (първото от половин век), пътуване на български военни на истинска мисия, с истински чужд противник – това не е оглеждано, не е огласявано в нещо повече от стандартни новини и репортажи. Има цял свят вътре в това и той не е коментиран в дълбочина.&lt;/p&gt;

&lt;p&gt;==&lt;/p&gt;

&lt;p&gt;Иначе, за генералната корупция – права сте, много сюжети са гледани и коментирани. Аз съм се занимавал не с коментар, а с това да превърна материята (т.е. съвременния пазар на влияние) в гориво за литературен конфликт, за история.&lt;/p&gt;

&lt;p&gt;==&lt;/p&gt;

&lt;p&gt;Дали има какво ново да се „измисли“? Ако „Балкански ритуал“ ви кара да прелиствате страниците до финала, значи все има какво да се измисли. А освен това, аз не измислям, аз ги сънувам тези неща.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Изрично ли търсехте приликите между прототипи и герои, така че да няма ни най-малко съмнение кои са те? По-лесно или по-трудно се оказа да се надградят познатите характери и събития с толкова дълбок психологизъм и вникване в тях?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Георги: **_В сравнение с романа „Български рози“, тук смятам, че буквалните прилики са сведени до минимум. Наистина, права сте, за мен са важни дълбочините, които могат да се открият в характерите. Пък ако ще и тези персонажи да се нарекат с конкретни имена от реалността. Въпросът за мен е да имам доверие в тях – че са наистина многопластови, че има какво да кажат. И това е повече, отколкото е казано от тях и за тях в новините, в режисираните пресконференции. Или дори в подслушаните телефонни разговори.&lt;/p&gt;

&lt;p&gt;==&lt;/p&gt;

&lt;p&gt;Моят роман не е игра с готови фигури, взети назаем от политическата реалност. „Балкански ритуал“ е реалност сам по себе си. Ако някой и нещо се разпознава в друго нещо, това е по закона за дълбинната връзка на изкуството с живота, не по законите на някаква плоска пропаганда. Аз нито за миг не искам да убеждавам читателя си в някаква политическа кауза.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Всичко, в обществото, което описвате, изглежда като прецизна конструкция на неведоми сили, воюващи посолства, тъмни политически стратегии, задкулисие? Разпада ли се в този контекст разумът и свободната гражданска воля? И страдаме ли от национална депресия, разчитайки на врачки?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Не, не всичко е човешка конструкция. Както се усеща в тази книга, има метафизика в нашия живот. Невидимото обгражда видимото. Корупцията, финансовите схеми, купените и продадени избори, влиянията от Запад (САЩ, НАТО) и от Изток (Русия) – това са само вектори на видимия свят.&lt;/p&gt;

&lt;p&gt;==&lt;/p&gt;

&lt;p&gt;Моите герои един по един се сблъскват с нещо по-голямо, по-сложно. Оказва се, че има и други измерения на живота им. Не всичко е в тяхна  власт. Не всичко дори е възможно да бъде видяно с просто око.&lt;/p&gt;

&lt;p&gt;==&lt;/p&gt;

&lt;p&gt;„Балкански ритуал“ е донякъде и самото ритуално действие, което е необходимо да извършиш, за да проникнеш отвъд привидната завеса. Има духовен живот, има сила на мисълта – едно такова разумно действие с ум и душа, дори когато го упражняват слаби, невръстни или отчаяни хора… Има и сила на разкаянието, която всъщност довежда до могъщи събития, ако е искрена. И тогава именно от дълбочината на пропадането може да се извърви невероятно голям път нагоре.&lt;/p&gt;

&lt;p&gt;==&lt;/p&gt;

&lt;p&gt;Често става така, че онзи, който е на равното, не се стреми към висота. А някой в дупката, пропаднал, ако се изкачи на това равно място, се оказва, че е повишил много повече своя духовен ръст. Изкачил се е по-високо от онзи, другия.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Все пак - в реалността ни такава каквато е сега - възможни ли са действително герои като отец Петър, момчето-монах, министър Мандаджиев: герои, които предвид - или въпреки - средата, в която трябва да функционират, изживяват морални сътресения и душевен катарзис? Като че ли не сме го виждали да се случва наистина.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Аз описвам един несъществуващ свят, който обаче е плътен и жив. Той не е аналог на реалността, той е действителен сам по себе си, в мистерията на книгата. Задвижван е от въображението. Целта му обаче не е просто да забавлява и да прави някакви художествени обобщения.&lt;/p&gt;

&lt;p&gt;==&lt;/p&gt;

&lt;p&gt;Искрената цел на моя роман е да създаде у читателя съмнение: дали всичко в неговия свят е така стабилно? Дали човек е така всесилен, както си мисли? Дали рационалните отговори винаги ще му вършат работа? Аз не харесвам доволството на човека, усещането, че си е уредил света и живота. И че всичко му е ясно. Това е огромната лъжа, от която започват много беди.&lt;/p&gt;

&lt;p&gt;==&lt;/p&gt;

&lt;p&gt;В романа доста се занимаваме с власт, с управление и манипулации на хора, на история, на пари и човешка памет. Тия неща не ги командва космосът, те са плод на човешки планове, конспирации в името на някакъв вид успех, желание да се владее материята.&lt;/p&gt;

&lt;p&gt;==&lt;/p&gt;

&lt;p&gt;Ако човекът би бил по-малко самоуверен, ако се усъмни в стандартите си за истина и правота, тогава и размерите на неговите манипулативни действия ще се променят. Защото ние често сме манипулатори и мошеници дори без да го искаме, без да си даваме сметка. Мерим уж честно, но мерните ни единици са грешни. В „Балкански ритуал“ намеквам постоянно за универсалната мерна единица. И тя не е (просто) човешка.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Образът на комисар Траян Колев е образ на самотен боец, един съвременен Робин Худ, който може да нарушава закона, но в името на справедливостта. Лично за мен той сякаш олицетворява и мъжеството без потенция (символизирано и от отношенията му с жените). Помислих си, че такава е и цялата ни гражданска съпротива: гласовита, но като че ли обречена, безплодна. Всъщност невъзможно ли е справедливостта у нас да се постигне по реда на правото?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Вие ще кажете какво символизира или обобщава моят персонаж. На мен не ми е работа да го анализирам. Аз няма как да знам какво означава едно или друго събитие в романа. Моята работа е да знам какво то Е. За Колев – аз го виждам плътно, чувам го как говори, как се движи. Мога да си спомням неговите спомени и му вярвам, дори когато с него се случват невероятни неща.&lt;/p&gt;

&lt;p&gt;==&lt;/p&gt;

&lt;p&gt;Защо да е безплодна съпротивата му? Да не издаваме сега от сюжета, но той прави смели неща, крайни неща. И не е гласовит. Мълчи и действа. Скромността му може да е резултат на асоциалност, на някаква травма… Но повечето хора, които са ми интересни и ме предизвикват към контакт, крият в себе си травма. Крият тайна. Аз обичам тайните.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Някои от героите ви страдат от заболявания, за които не знаят. Не ли това типична диагноза на обществото ни - да боледува, без да си дава ясна сметка за това?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Георги: **_Не съм се замислял… Това е ваше откритие, може би е вярно. Но констатацията, че обществото ни боледува не е достатъчно оригинална, че да й се посвети толкова много… Това е общоизвестно. Какво е лекарството? Кой може да е лекарят? Това е по-важното. В „Балкански ритуал“ се случват (поне) две чудесни излекувания на страдащи хора.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Романът създава усещане, че въпросите са повече от отговорите.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Светлината ли е повече от тъмнината? Денят ли е по-дълъг от нощта? Има определен цикъл, движение. Понякога нощта е толкова дълга, че не вярваме дали ще свърши някога. Друг път имаме волята и смелостта да ходим дори в безлунна нощ и намираме пътя.&lt;/p&gt;

&lt;p&gt;==&lt;/p&gt;

&lt;p&gt;Аз написах книга с различни персонажи – селски хора, градски хора, зрели и мъдри, невръстни и дори смахнати, за духовно извисени или морално разпаднати, за материално богати и просещи хора, за честни до крайност и вродени лъжци. Всички тези герои – както и всички читатели, – са на блюдото на едни везни. Четенето е премерване на тежестта, накланя везните натам или насам. Вие решавате, както и в живота. Всяка страница, както и всеки ден.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Защо решихте да разширите чисто националния контекст и да поставите сюжета в рамките на няколко десетилетия, страни и континента? Романът изисква енциклопедични знания - много ли трябваше да четете и да се подготвяте, за да покриете толкова много теми, терминологии и времена?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Георги: **_На мен всичко това ми е много интересно. А иначе – смятам, че „Балкански ритуал“ не изисква от читателя никаква специална подготовка. Изисква само любопитство. Вътре в романа са всички исторически детайли, връзките са посочени, нужните факти присъстват. Бих казал, че той дава, а не изисква. Книгата е образователна, това беше една от идеите ми – да разкажа вълнуващо приключение, в което има и старопечатни книги, и гмуркане в политическата история, и скокове чак до древността, до персийските царе и връзките им с тракийските земи. Има и химия, има и военно дело, и лингвистика. Като я затвориш, да знаеш нещо повече.&lt;/p&gt;

&lt;p&gt;==&lt;/p&gt;

&lt;p&gt;Как да откъсна историята, в която са замесени археологически открития и тайнствени разкопки – как да отделя това от широкия контекст на културата? Говоря за съвременната България и за драмата на държавниците, които са принудени да се съобразяват с жестоки изисквания на „велики сили“. Как без история тогава, и то без европейска, световна история?&lt;/p&gt;

&lt;p&gt;==&lt;/p&gt;

&lt;p&gt;Аз не съм разширявал националния контекст, аз просто се интересувам от всичко, а не от една фрагментирана част от света. Първата крачка към самоизолацията и провинциализма е да не вярваме, че нашия микрокосмос е част от макрокосмоса на културите. Искам да дам на читателите си възможност да пътуват в пространството и времето. Това е един от начините да стоим будни за факта, че светът ни принадлежи. Заедно с отговорностите от това.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Всичко ли е (въпрос на) политика?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Георги:&lt;/strong&gt;&lt;/em&gt; Какво значи политика? Това е една дума, която трудно се обяснява, а с нея се обяснява всичко. Не е ли всичко обаче в морала? Не е ли всичко въпрос на търсене на истината – за всяко престъпление, за всяко честно или безчестно деяние?&lt;/p&gt;
</description>
        <pubDate>Wed, 13 Mar 2019 00:00:00 +0000</pubDate>
        <link>/interviews/2019/03/13/10-00-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%80%D0%B8%D1%82%D1%83%D0%B0%D0%BB-%D0%B2-%D1%80%D0%BE%D0%BC%D0%B0%D0%BD%D0%B0-%D0%B8%D0%BC%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BB%D0%B8%D0%BD%D0%B8%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D0%BE%D0%B2%D0%B8-%D1%87%D0%B8%D1%81%D1%82%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8.html</link>
        <guid isPermaLink="true">/interviews/2019/03/13/10-00-%D0%B3%D0%B5%D0%BE%D1%80%D0%B3%D0%B8-%D1%82%D0%B5%D0%BD%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%80%D0%B8%D1%82%D1%83%D0%B0%D0%BB-%D0%B2-%D1%80%D0%BE%D0%BC%D0%B0%D0%BD%D0%B0-%D0%B8%D0%BC%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BB%D0%B8%D0%BD%D0%B8%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D0%BE%D0%B2%D0%B8-%D1%87%D0%B8%D1%81%D1%82%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8.html</guid>
        
        <category>Георги Тенев</category>
        
        <category>балкански ритуал</category>
        
        <category>роман</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Рецензия: Калин Донков, &quot;Отпечатък от никого&quot;</title>
        <description>&lt;p&gt;Защо след като знаем, че няма да възкръснем, живеем така, сякаш няма да умрем. Как се отнасяме с мъртвите си и селото ли граничи с гробищата или гробищата с него. Защо копнеем за отказ от мислене. Какво навява мирисът на липите. Колко е важно да се грижим за сабята си. Кои са мигриращите сюжети. Каква е историята на стихотворението “Незабрава” и песента “Бесаме мучо”. Кой има железни криле, които не летят, а разчистват пътя. Какво предсказва “мухата”. Защо да има здрава порта е най-важното за един моряк.&lt;/p&gt;

&lt;p&gt;==&lt;/p&gt;

&lt;p&gt;“Отпечатък от никого” на Калин Донков (изд. “Жанет 45”) е сборник с размисли по тези и други всевъзможни теми. Писани през годините за в. “Сега”, под перото на известния поет тези статии с вкус на есета и разкази са се отърсили от грубото злободневие, за да придобият една друга - поетична - актуалност и смисъл. За всяко едно време.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;„Тук са събрани следи от близки и отдавнашни събития, минувачи, приятелства, тъги, които паметта разбужда за последен път – за да бъдат разказани. Опитвам да ги задържа в днешния свят с наивна убеденост, че още са му нужни и че миналото не е добра съдба за тях. Те блуждаят в пространствата на забравата – светещи прашинки от нашите души, които се надяват да ги уловим. Не посмявам да избегна този дълг”&lt;/em&gt;, пише самият автор за тях.&lt;/p&gt;

&lt;p&gt;==&lt;/p&gt;

&lt;p&gt;Старомоден (в най-добрия смисъл на тази дума), носталгичен и меланхоличен, Калин Донков се впуска с финес, проницателност и благосклонна отзивчивост в спомените, подпалени от случайни осезания, мисли и срещи - като цигара на старец.&lt;/p&gt;

&lt;p&gt;==&lt;/p&gt;

&lt;p&gt;С опита и изяществото на великолепен поет, той ни навежда на фундаментални екзистенциални изводи за човека, съществуването и света, разказвайки ни уж най-обикновени случки. Чрез лични и битови истории адресира обществено-политически, социални и културни проблеми. Разбулва видимото, за да опази останалите смисли. Улавя душата на ежедневието, магията на дребните жестове и завещаното от тленността ни. Обичайният свят придобива мистично-поетична аура в писането му.&lt;/p&gt;

&lt;p&gt;==&lt;/p&gt;

&lt;p&gt;В страниците на този сборник авторът обхожда родното си село, град Плевен, където е живял, куп софийски улици, градчета по морето, Балкана и чужбина, а героите му са случайни хора, съседи, роднини, приятели, зевзеци, характери с чудни съдби, хора-бисери в сивотата, поети и известни личности. “Герои” са и много предмети и неща - дървета, свещи, листопадът, гробището, гласът на морето, миризми и светлини….&lt;/p&gt;

&lt;p&gt;==&lt;/p&gt;

&lt;p&gt;Калин Донков употребява думите така че да предаде невероятния си усет за атмосфера, с много детайли и нито един от тях случаен. С фина и милостива четка авторът очертава отминалите пейзажи на живота, на детството и младостта, докато историите приемат формата на алегории и притчи и обрасват със значения отвъд делничното. Много от тях елегантно загатват за скрита поука, отварят пролука за ненатрапчиви размисли и изводи.&lt;/p&gt;

&lt;p&gt;==&lt;/p&gt;

&lt;p&gt;В заключение: всяка история в този сборник разказва друга и превежда света на самия себе си. Можете да ги четете в разбъркан ред и по всяко време. Препоръчвам силно!&lt;/p&gt;
</description>
        <pubDate>Tue, 12 Mar 2019 00:00:00 +0000</pubDate>
        <link>/bookreviews/2019/03/12/11-34-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D0%BB%D0%B8%D0%BD-%D0%B4%D0%BE%D0%BD%D0%BA%D0%BE%D0%B2-%D0%BE%D1%82%D0%BF%D0%B5%D1%87%D0%B0%D1%82%D1%8A%D0%BA-%D0%BE%D1%82-%D0%BD%D0%B8%D0%BA%D0%BE%D0%B3%D0%BE.html</link>
        <guid isPermaLink="true">/bookreviews/2019/03/12/11-34-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D0%B0%D0%BB%D0%B8%D0%BD-%D0%B4%D0%BE%D0%BD%D0%BA%D0%BE%D0%B2-%D0%BE%D1%82%D0%BF%D0%B5%D1%87%D0%B0%D1%82%D1%8A%D0%BA-%D0%BE%D1%82-%D0%BD%D0%B8%D0%BA%D0%BE%D0%B3%D0%BE.html</guid>
        
        <category>Калин Донков</category>
        
        <category>отпечатък от никого</category>
        
        <category>книга</category>
        
        <category>есета</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Рецензия: Петър Денчев, &quot;Тихото слънце&quot; - роман експеримент в традицията на антиутопията</title>
        <description>&lt;p&gt;Свободата, езикът, паметта, щастието, насилието, контролът - това са големите теми в антиутопичния роман на Петър Денчев “Тихото слънце”. Философската му амбиция е похвална, а идеята тя да се завърти около фундаменталната разлика между човека от животното - езика - оригинална. Изпълнението за мен обаче се оказа проблематично. Но за това - по-надолу.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;(Виж &lt;a href=&quot;https://literaturnirazgovori.com/bookreviews/2019/02/19/10-56-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%B3-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D1%8A%D1%81%D0%B0-%D1%81%D0%B5%D0%B1%D0%B5%D1%80%D0%B0%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D0%BE%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8.html&quot;&gt;рецензия и за новия роман на Петър Денчев “Малкият бог на земетръса”&lt;/a&gt; (изд. “Жанет 45”, 2018)&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Героят в този монологичен аз-роман (тип моноспектакъл) е освободеният глас&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Гласът на една мъртъв мъж, жертва на тоталитарната диктатура “на истината и тишината”, в която говоренето и чуването са забранени. Оцелял и сдобил се с неочаквана независимост след разпада на тялото - последната форма на идентичност, която режимът може да ти отнеме - този глас разказва историята си и тази на превзетото отвътре общество, като се обръща към властта и мъчителите си, към немите си съграждани и въобще към всеки слушащ.&lt;/p&gt;

&lt;p&gt;==&lt;/p&gt;

&lt;p&gt;Режимът в неназованата държава забранява на хората да разговарят и изобщо да издават звуци, снабдява ги с тапи за уши, звукоизолира стаите им и разработва система от знаци за минимално общуване и писане.&lt;/p&gt;

&lt;p&gt;==&lt;/p&gt;

&lt;p&gt;Разказът в книгата не започва и не се развива по правилата. Той буквално избухва, изкрещян и многословен. Това задъхано многословие и многото повторения в монолога на героя сякаш са компенсаторна реакция към наложените дотогава забрани. Едно опиянение от способността да се говори.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Диктатура на не-езика и буквализма&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Съвсем като по Платон, тоталитарното общество от романа обявява за свой враг несъвършените и неясни сенки и подражания, които езикът създава в опита си да отрази истинските идеи. В този смисъл несигурността на езика е онова, с което трябва да приключат. Неговата неспособност да назовава абстрактното, несъществуващото - постулират те - създава разлики в интерпретациите и разбирането, а оттам и объркване, което води до неравенство, отчуждение и невъзможност за еднозначна истина и щастие. Овластените създават една метафизична диктатура, т.е. такава, която се бори с метафизична опасност. Тяхната знакова система е измислена, за да дава стойност, но не и значение и смисъл.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Романът ни напомня степента, в която битието и битът ни _са _език&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Зная кой съм благодарение на гласа си, казва разказвачът, в съзвучие с философското разбиране, че гласът е животворящ - той назовава и така създава света, твори съществуващото и дори несъществуващото. Езикът е демиург. Езикът е памет, която в противен случай се разпада, както става постепенно с поданиците, а липсата на език е амнезия. Езикът е история. Той остава и след нас и ние оставаме в него и де факто представлява нашето безсмъртие - докато ние сме завещали думи и все още се говори за нас, има и памет за нас и продължаваме да съществуваме. Езикът поддържа познавателните ни умения, причинно-следствените връзки, опита и знанието, фантазията и въображението.&lt;/p&gt;

&lt;p&gt;==&lt;/p&gt;

&lt;p&gt;Езикът е и изконно човешкото. Без езика човекът е сведен до скот, до основните си потребности и инстинкти. Езикът е свързан и с емоцията, той “заразява” с нея и без него тя не може да завладее достатъчно много и силна опозиция, както показва опита в романа.&lt;/p&gt;

&lt;p&gt;==&lt;/p&gt;

&lt;p&gt;Подобна диктатура води неизменно до процес (който се случва с всеки поданик по подразбиране), при който идеята на героя за самия себе си, себевъзприятието му, помненето му на своя аз се променят и разпадат.&lt;/p&gt;

&lt;p&gt;==&lt;/p&gt;

&lt;p&gt;**Но чрез мъчителите в историята се поставят и обратните въпроси за езика: **&lt;/p&gt;

&lt;p&gt;==&lt;/p&gt;

&lt;p&gt;Ценност ли е онова, което манипулира? Могат ли да се назовават еднозначно неща, които нямат материално съществуване, а са само идеи, абстрактни концепции - като любовта и приятелството, например? Прави ли ни езикът свободни и има ли свобода на словото? Можем ли да бъдем щастливи в хаоса от интерпретации?&lt;/p&gt;

&lt;p&gt;==&lt;/p&gt;

&lt;p&gt;Впрочем, както при всяка диктатурата, всичко, което тя установява, е с обратното си значение: истината се изисква чрез лъжа, свободата се предлага чрез контрола, щастието чрез отнемането, равенството чрез подчинението.&lt;/p&gt;

&lt;p&gt;==&lt;/p&gt;

&lt;p&gt;Романът е донякъде и алюзия за днешната своеобразна “тишина” в многословието на интернет, където не се чуваме, за общуването чрез текстови съобщения, съкращения и емотикони като своеобразна знакова система.&lt;/p&gt;

&lt;p&gt;==&lt;/p&gt;

&lt;p&gt;Описаното в книгата е и състояние, което (не)съзнателно можем сами да изберем, така както е с бащата на героя, тих и странящ от света човек, принудително превърнат във вдъхновител на тази зловеща революция. Защото човекът, който не чува и не говори, е идеалният подчинен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Телесността и насилието&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;“Тихото слънце” е силно, дори прекалено соматичен роман. Вината и страхът са по подразбиране повсеместният психологически инструмент за контрол, но насилието в романа е пределно физическо, обилно, натуралистично, неспестено. У читателя се пораждат първични, сензорни усещания.&lt;/p&gt;

&lt;p&gt;==&lt;/p&gt;

&lt;p&gt;Самият герой преживява всичко през тялото си, този беззащитен и чуплив съсъд на личността, идентичността и паметта. Героят развива буквална физическа алергия към забраната да упражнява и движи езика си и гърдите си в процеса на говорене.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Проблемите и забележките&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Връщам се тук към някои от личните ми проблеми с този роман. Макар и модерно написан, той следва в коловоза на най-големите образци в антиутопичната литература, разглеждащи вечния избор между свободата и щастието. В известен смисъл бихме могли дори да кажем, че този роман вече е писан, а ново е решението диктатурата да бъде установена през езика.&lt;/p&gt;

&lt;p&gt;==&lt;/p&gt;

&lt;p&gt;Формулите са ясни и повтарят жанровите клишета: Героите са черно-бели и двуизмерни, макар и снабдени с някои противоречия. Лошите са зловещо и извратено жестоки. Съмнение у принадлежността на всеки липсва. Мъчителите не просто убиват и отстраняват проблемните от новия си световен ред - напротив, те не пестят усилия да ги въвличат в монологични “дискусии” под нож, чиято функционална цел е пред читателя да бъде изложена в дидактична форма същината на идеологията. Те са луди и жестоки, но възпитани и софистицирани, а героят трябва да бъде информиран, убеден, променен и пречупен от тях. Езикът ползва готови, плакатни форми. Впрочем, традицията на “Великия инквизитор” личи, само дето тук не става дума за разказана притча, а за част от носещата конструкция на сюжета.&lt;/p&gt;

&lt;p&gt;==&lt;/p&gt;

&lt;p&gt;Има и известни логически пропуски, понякога в рамките на няколко реда, вероятно при финалната редакция. Както в усещанията и последващите действия, така и в обстановката. Мъничък пример: героят мисли как го е страх да не се счупи обезумялото му от болка тяло, но в следващия момент подскача, или казва, че ужасно се страхува от насилието и болката, а в следващия момент заявява, че му е все едно какво ще му направят и ще се случи с него. На втори прочит обаче това е замислено по-скоро като съзнателно, макар и не докрай реалистично противоречие, отколкото е недоглеждане.&lt;/p&gt;

&lt;p&gt;==&lt;/p&gt;

&lt;p&gt;В заключение: тази книга е интересна преди всичко с две неща: с проблематизирането на езика и словото и с опита, съзнателен или не, да се създаде българска антиутопия, в което е рядък пример.&lt;/p&gt;
</description>
        <pubDate>Fri, 08 Mar 2019 00:00:00 +0000</pubDate>
        <link>/bookreviews/2019/03/08/10-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D1%82%D0%B8%D1%85%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5.html</link>
        <guid isPermaLink="true">/bookreviews/2019/03/08/10-45-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BF%D0%B5%D1%82%D1%8A%D1%80-%D0%B4%D0%B5%D0%BD%D1%87%D0%B5%D0%B2-%D1%82%D0%B8%D1%85%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5.html</guid>
        
        <category>Петър Денчев</category>
        
        <category>книга.роман</category>
        
        <category>тихото слънце</category>
        
        <category>рецензии</category>
        
        <category>Жанет 45</category>
        
        
        <category>bookreviews</category>
        
      </item>
    
      <item>
        <title>Силвия Плат за деца: &quot;Кухнята на госпожа Черешова&quot; вече на български</title>
        <description>&lt;p&gt;Силвия Плат – американската поетеса, бягаща по вълните на депресията – има и три щастливи истории: „Костюм за все едно”, „Кухнята на госпожа Черешова” и „Книгата на леглата”. Всички са писани за деца и предизвикват възторг към езика, чувството за хумор и въображението на авторката, удостоена посмъртно с „Пулицър” за поезията си.&lt;/p&gt;

&lt;p&gt;==&lt;/p&gt;

&lt;p&gt;Те излизат за първи път у нас в книгата „Кухнята на госпожа Черешова” като част от поредицата „Детски шедьоври от велики писатели” на издателство „Лист”. Преводът е дело на Стефан Русинов, а илюстрациите - на Капка Кънева. Редактор на стиховете на български е Петя Кокудева.&lt;/p&gt;

&lt;p&gt;==&lt;/p&gt;

&lt;p&gt;Историята, дала заглавие на целия сборник, започва така: „Госпожа Мирта Черешова имаше най-чистата, спретната, лъскава и весела кухня на цялата улица „Ябълкова”. Всички казваха така и още го казват.”&lt;/p&gt;

&lt;p&gt;==&lt;/p&gt;

&lt;p&gt;Авторката на романа „Стъкленият похлупак” я съчинява за детско списание през 1958 г. Из страниците ѝ се носят ту аромати на пържено пиле и боровинки, ту на свинско печено и джинджифилов хляб. С едно „щрак” Тостер подхвърля златни препечени филийки, а Кафеварка прави толкова необичайно хубаво кафе, че стопанката ѝ понякога си мисли, че е необикновена.&lt;/p&gt;

&lt;p&gt;==&lt;/p&gt;

&lt;p&gt;Госпожа Черешова не подозира, че зад всички вълшебства стоят двете духчета Сол и Пипер, които се грижат кухненските обитатели да си вършат работата и да живеят в съгласие и доволство. Един ден обаче настава бъркотия, понеже всеки уред налага собственото си мнение и хвърля око на чуждите умения.&lt;/p&gt;

&lt;p&gt;==&lt;/p&gt;

&lt;p&gt;Пет години след публикуването на „Кухнята на госпожа Черешова” Силвия Плат се самоубива, но това вече е драма за възрастни.&lt;/p&gt;

&lt;p&gt;==&lt;/p&gt;

&lt;p&gt;За децата си Фрида и Никълъс тя пише другите две истории - „Костюм за все едно” и „Книгата на леглата”, издадени посмъртно. Първата излиза през 1966 г. и разказва за малкия Макс и мечтата му за костюм, който да носи по всяко време, а втората, публикувана през 1976 г., възпява в рими разнообразието от легла.&lt;/p&gt;

&lt;p&gt;&lt;img src=&quot;/Uploads/chereshova2.jpg&quot; alt=&quot;&quot; /&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Ето и кратък откъс:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Това са леглата&lt;/p&gt;

&lt;p&gt;за тебе и мене!&lt;/p&gt;

&lt;p&gt;Легла, във които&lt;/p&gt;

&lt;p&gt;не спим, а лудеем:&lt;/p&gt;

&lt;p&gt;==&lt;/p&gt;

&lt;p&gt;джобни легла,&lt;/p&gt;

&lt;p&gt;легла закусвални,&lt;/p&gt;

&lt;p&gt;подводници, танкове,&lt;/p&gt;

&lt;p&gt;легла танцувални.&lt;/p&gt;

&lt;p&gt;&lt;img src=&quot;/Uploads/chereshova1.jpg&quot; alt=&quot;&quot; /&gt;&lt;/p&gt;
</description>
        <pubDate>Thu, 07 Mar 2019 00:00:00 +0000</pubDate>
        <link>/newbooks/2019/03/07/11-16-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B7%D0%B0-%D0%B4%D0%B5%D1%86%D0%B0-%D0%BA%D1%83%D1%85%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%81%D0%BF%D0%BE%D0%B6%D0%B0-%D1%87%D0%B5%D1%80%D0%B5%D1%88%D0%BE%D0%B2%D0%B0-%D0%B2%D0%B5%D1%87%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/03/07/11-16-%D1%81%D0%B8%D0%BB%D0%B2%D0%B8%D1%8F-%D0%BF%D0%BB%D0%B0%D1%82-%D0%B7%D0%B0-%D0%B4%D0%B5%D1%86%D0%B0-%D0%BA%D1%83%D1%85%D0%BD%D1%8F%D1%82%D0%B0-%D0%BD%D0%B0-%D0%B3%D0%BE%D1%81%D0%BF%D0%BE%D0%B6%D0%B0-%D1%87%D0%B5%D1%80%D0%B5%D1%88%D0%BE%D0%B2%D0%B0-%D0%B2%D0%B5%D1%87%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>кухнята на госпожа черешова</category>
        
        <category>Силвия Плат</category>
        
        <category>нова книга</category>
        
        <category>книга</category>
        
        <category>Лист</category>
        
        
        <category>newbooks</category>
        
      </item>
    
      <item>
        <title>Александър Байтошев: Когато пишеш за мрака, създаваш пукнатина в него</title>
        <description>&lt;p&gt;&lt;strong&gt;_Антония: Една от най-честите конструкции в поезията ти е отрицателна - с думата “няма”. (Например: “няма да ме чуят”, “няма да прекратиш насилието”, “нашето послание няма значение”, “няма смисъл да гледам напред”, “няма да се върнеш”, “няма да се отскубна”, “няма да я намеря”, “няма смисъл от друго” и т.н.) Какво e това - отказ от, невъзможност за, или провал на действие и притежание? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Александър:&lt;/em&gt;&lt;/strong&gt; Това отрицание е липсата, както и лишенията. Те могат да ти дадат много важен урок. В състояние, при което е на ръба на оцеляването, в човека се задействат скрити сили. Това е „вродената сила“, за която говори Джоузеф Конрад в „Сърцето на мрака“.&lt;/p&gt;

&lt;p&gt;==&lt;/p&gt;

&lt;p&gt;Ако човек се занимава с изкуство, в такива моменти истината засиява, болката отваря път към „несъзнаваното“ или „реалното”, както е при Лакан. Оттам се черпят образи и емоционални състояния, които могат да бъдат разпознати много ясно от читателя. На този ръб на лудостта поетът е истински честен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Казваш на други места, че тази книга е и за провала. Обясни как точно разбираш провала. Какво носи той - присъда или облекчение?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Александър:&lt;/em&gt;&lt;/strong&gt; В крайна сметка всяка житейска ситуация се проваля, останалото е илюзия и дистанция от истината. Провалът е учител, защото с него започваш да разбираш реалността. Когато си се провалил във всичко, всъщност си стъпил на много здрава почва.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Книгата ти е пропита с мрак. Какво е мракът за теб и какво съдържа? Липса ли е или е невидимост на нещата?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Александър:&lt;/em&gt;&lt;/strong&gt; Истинският мрак не е навън, а дълбоко в сърцето. Човек трябва да се бори много усърдно със злото в себе си. Изкуството за мен е единственият начин то да бъде възпряно. Когато пишеш за мрака, създаваш пукнатина в него, през която е възможно да проникне светлина. Ленард Коен говори за тази пукнатина, тя е вътре в човека, свързана е с болката, приемането ѝ, преминаването отвъд.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: В тази и предишните ти книги има много животни. А на едно място казваш “Аз съм животно, вързано на въже”. Не е ли впрочем несправедливо да наричаме “животинско” низкото и примитивното у себе си, своя мрак? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Александър:&lt;/em&gt;&lt;/strong&gt; Животинското е нещо, на което можеш да разчиташ в много ситуации. То е свързано с оголения живот и оцеляването. Искал съм да покажа последствията от избора да бъдеш въплътен в него.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: “Притежанията ми се събират в един сак”, пишеш. Какво притежават всъщност твоите лирически протагонисти? Кое е най-човешкото притежание?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Александър: _&lt;/strong&gt;Притежават само толкова, колкото могат да носят в едната си ръка, с другата трябва да са готови да реагират. Трудно ми е да говоря за човешкото. За мен то е свързано с изкуството.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Казваш, че в предметите е събрана цялата тишина: “Коленича пред един стол/и се моля да проговори”. Каква е ролята им в рамките на човешката самота - одухотворява ли ги тя, търси ли присъствието им? И не е ли плашещо, че те ни надживяват, напомняйки ни после за мъртвите?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Александър:&lt;/em&gt;&lt;/strong&gt; Когато човек достигне дъното на самотата, предметите около него започват да имат собствено битие. Екзистенциалната криза, която преживява истински самотният човек, го кара да стигне до изхода на самоунищожението. Смъртта му става много близка. Опасно близка.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Пространствата в поезията ти са камерни, много пъти затворени, ограничени: героите ти обитават стаи, квартира, клетка, колиба, фургони, подземия, пещери, камери с въздух, дори собствената си глава.&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Александър: _&lt;/strong&gt;Те са едновременно подслон и затвор. Когато си близо до лудостта, няма безопасни места. Затворен си в дадено пространство и единствената ти задача трябва да бъде да се опазиш от самия себе си.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Антония: Какво остава от човека, за когото казваш “изпари се”, но в същото време и че прахът (му) “няма да се изчисти”? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Александър: _&lt;/strong&gt;Тук говоря за принудителен труд, подобен на този в концентрационен лагер. Там хората биват изгаряни и от тях остава само прах. На такова място духът им е просто поредното изпарение, те са лишени от човешкото, не по тяхна вина.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Каква е ролята на насилието за съществуването ни, за човешкия ред на нещата?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Александър: _&lt;/strong&gt;Насилието е изначално и според мен то може да бъде предотвратено единствено чрез изкуство.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Постижимо ли е в крайна сметка бягството или не? Намира ли отговор тази книга?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_Александър: _&lt;/strong&gt;В последното стихотворение от „Чучело“ — „Естество“, говоря за живата мъдрост на съзерцаваната природа. То е своеобразен бунт срещу темите, за които пиша. Човек трябва да е способен да разпознава красотата. Бягство няма, но Одън го е казал много добре: „Ако не ни се умира, ний трябва да се обичаме“.&lt;/p&gt;
</description>
        <pubDate>Thu, 07 Mar 2019 00:00:00 +0000</pubDate>
        <link>/interviews/2019/03/07/10-38-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B1%D0%B0%D0%B9%D1%82%D0%BE%D1%88%D0%B5%D0%B2-%D0%BA%D0%BE%D0%B3%D0%B0%D1%82%D0%BE-%D0%BF%D0%B8%D1%88%D0%B5%D1%88-%D0%B7%D0%B0-%D0%BC%D1%80%D0%B0%D0%BA%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D1%88-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B0-%D0%B2-%D0%BD%D0%B5%D0%B3%D0%BE.html</link>
        <guid isPermaLink="true">/interviews/2019/03/07/10-38-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B1%D0%B0%D0%B9%D1%82%D0%BE%D1%88%D0%B5%D0%B2-%D0%BA%D0%BE%D0%B3%D0%B0%D1%82%D0%BE-%D0%BF%D0%B8%D1%88%D0%B5%D1%88-%D0%B7%D0%B0-%D0%BC%D1%80%D0%B0%D0%BA%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D1%88-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B0-%D0%B2-%D0%BD%D0%B5%D0%B3%D0%BE.html</guid>
        
        <category>Александър Байтошев</category>
        
        <category>интервю</category>
        
        <category>чучело</category>
        
        <category>Жанет 45</category>
        
        
        <category>interviews</category>
        
      </item>
    
      <item>
        <title>Ейлиш ни Гуивна за връзката си с България, съвременната ирландска литература и &quot;изгубената&quot; Ирландия</title>
        <description>&lt;p&gt;&lt;em&gt;Ирландската писателка Ейлиш ни Гуивна, автор на множество романи, разкази и детски книги и носител на редица награди за проза, излезе за първи път и на български. Разказите в “Литературен обяд” (изд. ICU), са подбрани специално за българското издание. Вижте _&lt;a href=&quot;https://literaturnirazgovori.com/bookreviews/2019/02/25/10-14-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%B5%D0%B9%D0%BB%D0%B8%D1%88-%D0%BD%D0%B8-%D0%B3%D1%83%D0%B8%D0%B2%D0%BD%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D0%BE%D0%B1%D1%8F%D0%B4-%D1%81-%D0%B2%D0%BA%D1%83%D1%81-%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F.html&quot;&gt;_рецензия за сборника ТУК_&lt;/a&gt;&lt;/em&gt;. _&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Антония: Няколко пъти в разказите си споменавате България, имате и цял един, посветен на нея. Каква е връзката ви с България и дали преживяванията и впечатленията на героинята ви са ваши собствени, вкл. трудността й в усвояването на българския език?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Ейлиш:&lt;/strong&gt;&lt;/em&gt; Връзката ми с България идва оттам, че моят син е женен за българка. Живеят в Ирландия, но сватбата им беше през 2015 г. в Пловдив. Отидох на сватбата, разбира се, и се влюбих в България. За моя изненада открих, че в един от нашите университети се предлага вечерен курс по български език и се записах. Сега идвам в България веднъж на годината, а три пъти съм посещавала и лятно училище по български език във Велико Търново.&lt;/p&gt;

&lt;p&gt;==&lt;/p&gt;

&lt;p&gt;Историята, свързана с България в сборника, е напълно фиктивна, както със сигурност се досещате. Никога не съм била отвличана от роми, нито съм отсядала в българско село. Не съм сигурна какво я вдъхнови. Исках да напиша нещо, чието действие се развива в България, и да си го измисля. Може да се каже, че текстът е вдъхновен от мои впечатления, докато шофирах покрай малки и почти изоставени села. Наблюденията на героинята за езика са си изцяло мои, обаче.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: Успявате да говорите езика на много различни един от друг герои, живели в най-различни исторически времена или социални прослойки. Трудно ли е да влезете в съзнанието на простовата медицинска сестра от предградията, после на младо момиче от времената на Големия глад, а след това на съвременен литературен сноб или руска имигрантка? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Е:&lt;/strong&gt;&lt;/em&gt; Не е трудно. Предполагам, че предизвикателството е да го направиш добре, да влезеш убедително в главата и гласа на друго същество. Всъщност съм малко скептична за способностите си, или в чиито и да било други способности, да се пише коректно и вярно с гласа на човек, живял преди двеста години, например.&lt;/p&gt;

&lt;p&gt;==&lt;/p&gt;

&lt;p&gt;Много неща в човешката природа не се променят особено във времето, но някои - да, и мисля, че писателите често проектират чувства и идеи от собственото си време въхру герои от миналото. Можем да се опитаме да вникнем обаче. Мадам Бовари, c’est moi, съм аз, както казва Флобер. В известен смисъл, независимо къде и кога живее един герой, c’est moi.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В някои от историите ви има великолепни картини на една по-стара, провинциална Ирландия, с нейните китни селца и природа, с особените й типажи. Описанията ми напомниха за собственото ми детство в моето балканско село. Това ли е “селската” Ирландия, която помните от детството си? Кажете ни нещо повече за нея и онова време и как се е променила през последните десетилетия.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Е:&lt;/strong&gt;&lt;/em&gt; Да, това е. Родена съм в града, в Дъблин, през 1954 г. и посещавах тези селца в провинцията по време на ваканциите от около 1960 година. В онези дни начинът на живот там беше напълно различен от този в Дъблин. А когато баща ми, който произхожда от едно от тези места, ни разказваше истории за собственото си детство, той описваше един начин на живот не по-различен от този през Средновековието - най-често в положителен смисъл.&lt;/p&gt;

&lt;p&gt;==&lt;/p&gt;

&lt;p&gt;Всичко в Ирландия се промени по време на моя живот. Всичко е по-модерно, а начинът на живот в селата не е много по-различен от този в града. Чувствам се щастливка, че съм познавала Ирландия в миналото, но се радвам, че днес живея в модерна страна.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Не винаги следвате строго сюжетните правила - например да осигурите задължително кулминация, обрат или катарзис. Това придава известна неочакваност на историите ви.&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Е: **_Не съм много добра в сюжетите. Само че това, според мен, е характерно за късите разкази - за типа, който и аз пиша, модерния тип разказ, както е създаден от Чехов и Джойс за пръв път. Понякога една чехова история има сюжет, но много пъти - никакъв.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Сред моите фаворити в този сборник са литературните разкази. Те представят едно нефункционално, снобско и като цяло патетично състояние на литературния естаблишмънт - картина, която толкова напомня на тази в България. Това ли е действителното състояние на издателския бизнес в страната ви? Създава ли властта в литературата порочен кръг, в който изкуството се губи, а посредствеността разпределя пари и връзки?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Е:&lt;/strong&gt;&lt;/em&gt; Е, в историите преувеличавам, все пак те са сатира. Не е толкова лошо, колкото го описвам! Но, разбира се, съществуват съперничества и вражди, има снобизъм, има дух на съревнование. И мисля, че винаги е любопитно да се наблюдава как работят комисиите, които връчват награди, работа или каквото и да било друго. Невероятно е да се проследи динамиката: силните и слабите гласове, властните хора, които обичат да се разпореждат, и останалите. Да се види как се вземат решенията в една група.&lt;/p&gt;

&lt;p&gt;==&lt;/p&gt;

&lt;p&gt;Не бих се съгласила обаче, че литературната ни система е нефункционална, както и не смятам, че посредствеността управлява! Участвам в редица комисии и мога да кажа, че всъщност те винаги са доста справедливи. Мнението, което изразява героя ми Франси в “Литературен обяд”, не е мое. Аз съм повече като Пам, жената в борда. Но мога да си представя как би се чувствал някой като Франси, който не е успял.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: В тази връзка, как бихте определили състоянието на съвременната ирландска литература днес, като се имат предвид големите имена от миналото?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Е: **_Ирландската литература в добро здравословно състояние, според мен. Винаги сме имали силна литературна традиция. Един от проблемите е, че до сравнително скоро тя бе силно доминирана от мъже. Известните ни писатели - Джойс, Бекет, Хийни, Шоу - са всичките мъже. Това се промени през последните двайсет или трийсет години и сега има баланс що се отнася до пола на писателите. Имаме много писатели, много чудесни млади автори, и издателският бизнес в Ирландия също е в добро здраве.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Всичките ви истории имат ясен социално-политически контекст, дори и само загатнат - как намирате страната си в днешните Брекзит времена?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;Е:&lt;/strong&gt;&lt;/em&gt; Всички се надяваме Брекзит да не се случи. Ако има някакъв положителен аспект в ужасната заплаха “Брекзит”, то е, че се засили и затвърди самосъзнанието на Ирландия като европейска държава. Чувстваме се европейци. Разбира се, тревожим се много за ефекта, който Брекзит ще окаже върху границата между република Ирландия и Северна Ирландия.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: Ще има ли и втора ваша книга на български скоро? Какво да очакваме?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;_**Е: **_Нека видим как ще тръгне първо тази. Но имам много истории, които чакат да бъдат преведени - така че кой знае!&lt;/p&gt;
</description>
        <pubDate>Wed, 06 Mar 2019 00:00:00 +0000</pubDate>
        <link>/interviews/2019/03/06/10-44-%D0%B5%D0%B9%D0%BB%D0%B8%D1%88-%D0%BD%D0%B8-%D0%B3%D1%83%D0%B8%D0%B2%D0%BD%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-%D0%B8-%D0%B8%D0%B7%D0%B3%D1%83%D0%B1%D0%B5%D0%BD%D0%B0%D1%82%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F.html</link>
        <guid isPermaLink="true">/interviews/2019/03/06/10-44-%D0%B5%D0%B9%D0%BB%D0%B8%D1%88-%D0%BD%D0%B8-%D0%B3%D1%83%D0%B8%D0%B2%D0%BD%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-%D0%B8-%D0%B8%D0%B7%D0%B3%D1%83%D0%B1%D0%B5%D0%BD%D0%B0%D1%82%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F.html</guid>
        
        <category>Ейлиш ни Гуивна</category>
        
        <category>интервю</category>
        
        <category>литературен обяд</category>
        
        <category>ICU</category>
        
        
        <category>interviews</category>
        
      </item>
    
      <item>
        <title>&quot;Дамите от Ориента&quot; разказва за седем жени, покорили непознатия Изток за първи път</title>
        <description>&lt;p&gt;Седем смели жени изоставят лукса и удобствата на западния свят, за да предприемат едно опасно пътуване до непознатия Изток. Седем авантюристки откриват страстта си към Ориента и номадския живот на бедуините. Техните завладяващи и непознати истории са събрани в „Дамите от Ориента“ – третата книга на испанската журналистка Кристина Морато, която „Ентусиаст“ публикува след успеха на „Непокорните диви“ и „Прокълнатите кралици“ от същата авторка.&lt;/p&gt;

&lt;p&gt;==&lt;/p&gt;

&lt;p&gt;Морато разказва за дами и аристократки, които се впускат в опасното приключение да пътуват отвъд Кайро и Истанбул във времена, в които грабежите, деспотичните турски паши, епидемиите и тежките преходи в пустините разколебават и най-калените пътешественици.&lt;/p&gt;

&lt;p&gt;==&lt;/p&gt;

&lt;p&gt;Тези запленени от арабския свят жени оставят своята незаличима диря в Близкия изток. Те са Лейди Мери Монтегю, първата жена от западния свят, посетила османските хареми, ексцентричната лейди Хестър Станхоуп, красивата лейди Джейн Дигби, изживяла пламенен любовен романс с бедуински шейх, и решителната Изабел Бъртън.&lt;/p&gt;

&lt;p&gt;==&lt;/p&gt;

&lt;p&gt;В началото на XX век се появяват и смели изследователки, археоложки и сътруднички на разузнавателните служби на Британската империя като неуморната Фрея Старк, Гъртруд Бел, която в качеството си на секретар за Ориента помага за очертаването на границите на днешен Ирак. Една от тези дами е и прочутата авторка на криминални романи Агата Кристи, чиято най-емблематична творба „Убийство в Ориент експрес“ се ражда именно след продължителните ѝ пътувания до Изтока.&lt;/p&gt;

&lt;p&gt;==&lt;/p&gt;

&lt;p&gt;„Не мисля, че някой се отправя на подобно пътуване, за да се върне същият“, отбелязва авторката Кристина Морато. „За добро или зло, такива пътешествия те белязват завинаги.“&lt;/p&gt;

&lt;p&gt;==&lt;/p&gt;

&lt;p&gt;Решителни, любопитни и авантюристични, дамите, покорили Ориента, ни завещават своите пътеписи, прочувствени писма, красиви описания и черно-бели снимки, за да ни покажат защо пътешествията им са променили напълно живота им.&lt;/p&gt;

&lt;p&gt;==&lt;/p&gt;

&lt;p&gt;**За автора **&lt;/p&gt;

&lt;p&gt;==&lt;/p&gt;

&lt;p&gt;&lt;img src=&quot;/Uploads/cristinamorato.jpg&quot; alt=&quot;&quot; /&gt;&lt;/p&gt;

&lt;p&gt;Кристина Морато учи журналистика и фотография и още съвсем млада започва да пътува по целия свят като репортер. След дълъг период, прекаран в Латинска Америка и Африка, през 2005 г. за първи път се озовава в Близкия изток и той се превръща в място на действието за две от последните ѝ книги.&lt;/p&gt;

&lt;p&gt;==&lt;/p&gt;

&lt;p&gt;През всички тези години тя редува пътуванията с работата си като режисьор на телевизионни предавания, сътрудничи и в радиото. Интересът ѝ да извади от забвение личностите на големи пътешественички и изследователки на историята води до публикуването на „Непокорните диви“, „Прокълнатите кралици“, „Безстрашни пътешественички и авантюристки“, „Кралиците на Африка“, „Пленница в Арабския полуостров“ и „Дамите от Ориента“, които се радват на голям читателски успех и на висока оценка от страна на критиката. Преведени са на няколко езика.&lt;/p&gt;
</description>
        <pubDate>Tue, 05 Mar 2019 00:00:00 +0000</pubDate>
        <link>/newbooks/2019/03/05/14-35-%D0%B4%D0%B0%D0%BC%D0%B8%D1%82%D0%B5-%D0%BE%D1%82-%D0%BE%D1%80%D0%B8%D0%B5%D0%BD%D1%82%D0%B0-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B7%D0%B0-%D1%81%D0%B5%D0%B4%D0%B5%D0%BC-%D0%B6%D0%B5%D0%BD%D0%B8-%D0%BF%D0%BE%D0%BA%D0%BE%D1%80%D0%B8%D0%BB%D0%B8-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8%D1%8F-%D0%B8%D0%B7%D1%82%D0%BE%D0%BA-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82.html</link>
        <guid isPermaLink="true">/newbooks/2019/03/05/14-35-%D0%B4%D0%B0%D0%BC%D0%B8%D1%82%D0%B5-%D0%BE%D1%82-%D0%BE%D1%80%D0%B8%D0%B5%D0%BD%D1%82%D0%B0-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B7%D0%B0-%D1%81%D0%B5%D0%B4%D0%B5%D0%BC-%D0%B6%D0%B5%D0%BD%D0%B8-%D0%BF%D0%BE%D0%BA%D0%BE%D1%80%D0%B8%D0%BB%D0%B8-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8%D1%8F-%D0%B8%D0%B7%D1%82%D0%BE%D0%BA-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82.html</guid>
        
        <category>Кристина Морато</category>
        
        <category>книга</category>
        
        <category>дамите от ориента</category>
        
        <category>нова книга</category>
        
        <category>Ентусиаст</category>
        
        
        <category>newbooks</category>
        
      </item>
    
      <item>
        <title>Рецензия: Уила Катър, &quot;Жена без път&quot; - за краха на една жена, един дом и цяла епоха</title>
        <description>&lt;p&gt;Чела съм “Жена без път” (изд. “Кръг”) на английски преди много години, но преводът на Надежда Розова, чрез който пристъпвам отново към тази книга, е великолепен и изключително точен. Писан през 20-те години на миналия век, романът на Уила Катър разказва с изящен език и дълбок символизъм за края на цяла една епоха навръх XIX век и за упадъка на едно забележително семейство. Че това е своеобразна трагедия е ясно още от въвеждащия надпис от шекспировата трагедия “Хамлет”.&lt;/p&gt;

&lt;p&gt;==&lt;/p&gt;

&lt;p&gt;Дискретно и индиректно, чрез съдбата на героите си - г-жа и капитан Форестър - романът документира големите икономически и обществени промени, които съпътстват края на поколението на пионерите в американския Запад, с неговите едри мечти и непрактичен авантюризъм, и настъпването на един самонадеян и прагматичен капитализъм. Действието се развива в градчето Суийт Уотър, едно от попътните на железницата, градена в дивите степи от мъже и предприемачи като самия кап. Форестър.&lt;/p&gt;

&lt;p&gt;==&lt;/p&gt;

&lt;p&gt;**Във фокуса на разказа обаче е преди всичко образът на очарователната г-жа Форестър, **&lt;/p&gt;

&lt;p&gt;==&lt;/p&gt;

&lt;p&gt;елегантна, неустоима и аристократична по своему дама, която завладява чувствата и въображението на всеки събеседник, дори когато е по домашному небрежна и естествена и не се съобразява с условностите.&lt;/p&gt;

&lt;p&gt;==&lt;/p&gt;

&lt;p&gt;Въпреки че гледната точка в романа е на всевиждащ разказвач, погледът към нея, както и към дома и живота на сем. Форестър, дължим преди всичко на младия Нийл, местно момче, което се явява страничен наблюдател в книгата - невинен, романтичен и до болка привързан към миналото. Той съпровожда семейството откакто е на 12 години до зрелостта си и смъртта на капитана. Именно заради него, за мен това е и&lt;/p&gt;

&lt;p&gt;==&lt;/p&gt;

&lt;p&gt;**роман на израстването, в който Нийл трябва да се прости с илюзиите си **&lt;/p&gt;

&lt;p&gt;==&lt;/p&gt;

&lt;p&gt;за миналото и за г-жа Форестър - че тя е особено, специално същество от друг свят, на което земните грешки и падения са чужди. Напротив, тя се оказва много от този свят. Свят който настъпва, за да отмени досегашния, и на който тя в крайна сметка се поддава, за да оцелее.&lt;/p&gt;

&lt;p&gt;==&lt;/p&gt;

&lt;p&gt;Междувременно Нийл се съпротивлява по всякакъв начин на своето възмъжаване и израстване. Той се опитва да удържи света такъв, какъвто го помни, да опази честта в дома на Форестър и неопетнен образа на госпожата. Към нея той изпитва платонична любов - като представителка на онзи довчерашен свят и поради нейната лоялност и грижа за капитана, негов символ. Затова Нийл поема и грижата за техния дом в момент, в който градът влиза в него, за да установи, че не е “нещо по-особено” от техните. Жест, който е и егоистичен, освен благороден, тъй като трябва да съхрани собствената му носталгия.&lt;/p&gt;

&lt;p&gt;==&lt;/p&gt;

&lt;p&gt;**Романът очертава ясно две класи - **&lt;/p&gt;

&lt;p&gt;==&lt;/p&gt;

&lt;p&gt;на аристокрацията, дошла да “облагородява” Запада (но носеща сама вина в отнемането на тези земи от индианците), и на обикновените хора, работници и преселници. Сем. Форестър рухват до “едни от тях”, а издигналите се новобогаташи и нови професионалисти влизат в земите и накрая в дома им. Техен представител е героят Айви Питърс - жесток младеж, който израства до богат местен адвокат. Катър противопоставя на онзи щедър към приятелите, широко скроен свят на Форестър, ръководен по-скоро от естетическите импулси на мечтатели с не винаги практични идеали, интересчийския, склонен към тъмни далавери с цел бърз печалба свят на новите банкери и адвокати, бележещ края на регионална Америка.&lt;/p&gt;

&lt;p&gt;==&lt;/p&gt;

&lt;p&gt;Финансово-икономическото рухване на кап. Форестър, този пионер, “градил Запада”, е символизирано от физическото му западане и обездвижване вследствие на последователни инциденти и болест - символ и на разбирането от онова време, че&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;парите и здравето/сексуалната мощ вървят ръка за ръка&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Един от ключовите моменти в романа е обезводняването на мочурището от Айви Питърс цел печалба - място, което при сем. Форестър е било неизползван финансов ресурс, оставен да доставя естетическа наслада с красотата и цветята си.&lt;/p&gt;

&lt;p&gt;==&lt;/p&gt;

&lt;p&gt;На новия свят с неговите далавери се противопоставя и благородния жест на капитана, който на практика фалира, за да обезвъзмезди вложителите във фалирала банка - жест, който младите акционери не последват. По този начин старият свят плаща за своята смяна, както е платил и онзи преди него - на индианците. В този смисъл невинни няма - това е просто кръговратът на времето. Земята, която капитан Форестър взема от индианците, му бива на свой ред отнета от следващото поколение.&lt;/p&gt;

&lt;p&gt;==&lt;/p&gt;

&lt;p&gt;**Двусмислието в заглавието е богато: “жената без път” **&lt;/p&gt;

&lt;p&gt;==&lt;/p&gt;

&lt;p&gt;е такава и в сексуален план, но и в обществено-икономически. Впрочем жестокост и сексуалност често вървят ръка за ръка при Уила Катър, като присъствието на интимни сцени винаги е обвързано с момент на откъсване и отразяване - на клечки, на клонки, на цветя, на телефонна жица. В една от първите сцени - и със срязването на очите на женска птица. Друг повтарящ се символ в книгата е падането, с което тя започва и завършва.&lt;/p&gt;

&lt;p&gt;==&lt;/p&gt;

&lt;p&gt;В заключение и за да не разкривам сюжета: това е прекрасен разказ за едно израстване и за една неизбежна историческа промяна, видяна през изключителния образ на героиня, която е вдъхновила впрочем и самия Фицджералд с необикновените си черти. Препоръчвам книгата!&lt;/p&gt;
</description>
        <pubDate>Tue, 05 Mar 2019 00:00:00 +0000</pubDate>
        <link>/bookreviews/2019/03/05/09-52-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%83%D0%B8%D0%BB%D0%B0-%D0%BA%D0%B0%D1%82%D1%8A%D1%80-%D0%B6%D0%B5%D0%BD%D0%B0-%D0%B1%D0%B5%D0%B7-%D0%BF%D1%8A%D1%82-%D0%B7%D0%B0-%D0%BA%D1%80%D0%B0%D1%85%D0%B0-%D0%BD%D0%B0-%D0%B5%D0%B4%D0%BD%D0%B0-%D0%B6%D0%B5%D0%BD%D0%B0-%D0%B5%D0%B4%D0%B8%D0%BD-%D0%B4%D0%BE%D0%BC-%D0%B8-%D1%86%D1%8F%D0%BB%D0%B0-%D0%B5%D1%80%D0%B0.html</link>
        <guid isPermaLink="true">/bookreviews/2019/03/05/09-52-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D1%83%D0%B8%D0%BB%D0%B0-%D0%BA%D0%B0%D1%82%D1%8A%D1%80-%D0%B6%D0%B5%D0%BD%D0%B0-%D0%B1%D0%B5%D0%B7-%D0%BF%D1%8A%D1%82-%D0%B7%D0%B0-%D0%BA%D1%80%D0%B0%D1%85%D0%B0-%D0%BD%D0%B0-%D0%B5%D0%B4%D0%BD%D0%B0-%D0%B6%D0%B5%D0%BD%D0%B0-%D0%B5%D0%B4%D0%B8%D0%BD-%D0%B4%D0%BE%D0%BC-%D0%B8-%D1%86%D1%8F%D0%BB%D0%B0-%D0%B5%D1%80%D0%B0.html</guid>
        
        <category>Уила Катър</category>
        
        <category>Кръг</category>
        
        <category>роман</category>
        
        <category>книга</category>
        
        <category>жена без път</category>
        
        
        <category>bookreviews</category>
        
      </item>
    
  </channel>
</rss>

<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title></title>
    <description>с Антония Апостолова</description>
    <link>/</link>
    <atom:link href="/feed.xml" rel="self" type="application/rss+xml"/>
    <pubDate>Tue, 03 Dec 2019 08:55:39 +0000</pubDate>
    <lastBuildDate>Tue, 03 Dec 2019 08:55:39 +0000</lastBuildDate>
    <generator>Jekyll v3.8.5</generator>
    
      <item>
        <title>Книжните препоръки на &quot;Лабиринт&quot; за панаира на книгата</title>
        <description>&lt;p&gt;Издателство “Лабиринт” препоръчва следните свои заглавия, на които да обърнете внимание по време на Софийския международен панаир на книгата 2019 - от 10 до 15 декември:&lt;/p&gt;

&lt;p&gt;==&lt;/p&gt;

&lt;p&gt;**“Неутешимите” **- най-сложният, най-интересен и най-експериментален роман на Нобеловия лауреат Казуо Ишигуро.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Лятото на красивия бял кон”&lt;/strong&gt; - за пръв път на български сборникът с разкази на Уилям Сароян, който го прави световно известен.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Крехко равновесие”&lt;/strong&gt; на Рохинтън Мистри, роман, включен от Би Би Си в топ 200 на най-добрите книги на всички времена. &lt;a href=&quot;https://literaturnirazgovori.com/bookreviews/2019/11/25/10-44-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D1%80%D0%B5%D1%85%D0%BA%D0%BE-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BE%D1%82-%D1%80%D0%BE%D1%85%D0%B8%D0%BD%D1%82%D1%8A%D0%BD-%D0%BC%D0%B8%D1%81%D1%82%D1%80%D0%B8.html&quot;&gt;Вижте рецензия тук&lt;/a&gt;.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Където пеят раците”&lt;/strong&gt; на Дилия Оуенс, сензацията на 2019 г., най-продаваната книга в “Амазон” за тази година, както и книга на годината в книжарници “Хеликон”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Манюня пише фантЪстичен роман”&lt;/strong&gt; на всеобщата любимка Нарине Абгарян, втората част от трилогията за двете непокорни момичета.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Старата къща под кипариса”&lt;/strong&gt; на виртуоза на изящното слово Фазил Искандер, малка книжка, в която той говори с тънко чувство за хумор за най-големите и най-трагични неща от новата история.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Отрова”&lt;/strong&gt; на голямата надежда на аржентинската литература Саманта Швеблин, творба, с която тя стана финалистка за Международния “Букър”.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Робин Худ&lt;/strong&gt;” на Майкъл Морпурго, автора на “Боен кон”, с великолепните илюстрации на Майкъл Форман.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Красавицата и Звяра” и “Котаракът в чизми”&lt;/strong&gt; с рисунки на мексиканеца Габриел Пачеко, едно от знаковите имена в днешното изкуство на илюстрацията за деца.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;“Роми Шнайдер отблизо”&lt;/strong&gt;, любопитна биография на великата актриса, написана от една от най-близките й приятелки.&lt;/p&gt;
</description>
        <pubDate>Tue, 03 Dec 2019 00:00:00 +0000</pubDate>
        <link>/newbooks/2019/12/03/09-54-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0.html</link>
        <guid isPermaLink="true">/newbooks/2019/12/03/09-54-%D0%BA%D0%BD%D0%B8%D0%B6%D0%BD%D0%B8%D1%82%D0%B5-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BD%D0%B0-%D0%BB%D0%B0%D0%B1%D0%B8%D1%80%D0%B8%D0%BD%D1%82-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0.html</guid>
        
        <category>препоръки</category>
        
        <category>предложения</category>
        
        <category>панаир на книгата</category>
        
        <category>2019</category>
        
        
        <category>newbooks</category>
        
      </item>
    
      <item>
        <title>Рецензия: &quot;Някой си господин Пекелни&quot;, Франсоа-Анри Дeзерабл - по следите на литературните първообрази</title>
        <description>&lt;p&gt;“Някой си господин Пекелни” (изд. Аквариус, превод Галина Меламед) е роман, който задава фундаменталните въпроси за смисъла на литературата, природата на художествените първообрази и територията, която делят паметта и въображението.&lt;/p&gt;

&lt;p&gt;==&lt;/p&gt;

&lt;p&gt;Как да различим кое е литература и кое не? С този почти невъзможен за отговор въпрос се нагърбва младият френски автор Франсоа-Анри Дeзерабл, когато тръгва по следите на един бегъл герой с набързо и непълно очертан образ - “някой си господин Пекелни” от великолепния и (в контекста на тази книга) _предполагаемо _автобиографичен роман на Ромен Гари “Обещанието на зората”. В него, освен за всичко останало, Гари разказва и за няколкото детски години, прекарани във Вилно, където негов съсед е споменатия едва на страница-две г-н Пекелни.&lt;/p&gt;

&lt;p&gt;==&lt;/p&gt;

&lt;p&gt;Този скромен и невзрачен “тъжен мишок” с поръждавяла от тютюна брадица, който - разбираме - се отправя като дим към небето по времето на Втората световна война, е единственият, повярвал на свръхгрижовната майка на малкия Роман Кацев (истинското име на Гари) - че един ден момчето ще стане велика личност. В пристъп на доверие към възможното, защото човек никога не знае, г-н Пекелни отправя своята насъщна молба към малкия: когато започне да се среща с големи личности и важни хора, да споменава пред тях, че “на улица “Голяма Погулянка” 16 във Вилно живееше някой си господин Пекелни…”&lt;/p&gt;

&lt;p&gt;==&lt;/p&gt;

&lt;p&gt;Смисълът тази молба да бъде изпълнена (самият Гари твърди в книгата си, че винаги е споменавал Пекелни в срещите си като дипломат и известен писател) Дезерабл дава най-ясно в предпоследния абзац на книгата. Той идва да оправдае “безполезността” на литературата, която е способна поне на едно: името на един дребен, незабележим за огромния ход на времето, анонимен в нацистките пещи човечец да може да бъде извикано и спасено от забравата. В този смисъл литературата носи силата на нищо по-малко от възкресение. Дори когато то е символично, тъй като истински или не, г-н Пекелни е един от хилядите действително загинали литовски евреи, които в книгата си Дезерабл се опитва да реабилитира и индивидуализира от анонимността на злокобната масова гибел.&lt;/p&gt;

&lt;p&gt;==&lt;/p&gt;

&lt;p&gt;Твърдейки, че сюжетът сам избира писателя си, авторът разказва как случайността го хвърля по следите на Пекелни, след като той попада в днешен Вилнюс на адреса, споменат от Гари в “Обещанието на зората”.  Впрочем в един момент от книгата се оказва, че дворът, в който се е озовал Дезерабл, не е същия, в който е живял Гари, но емоцията и вълнението от откритието вече са преживени. Защото въображението и паметта често действат заедно, за да възстановят цяла сграда по оцелял фриз.&lt;/p&gt;

&lt;p&gt;==&lt;/p&gt;

&lt;p&gt;Дизерабл създава многопластов паралелен роман с нон-фикционална атмосфера. Той е като прибиращ се в себе си телескоп, насочен към живота на самия Дезерабл (деликатен и самоироничен разказ за това как е избрал писателството), към живота на Ромен Гари и живота на някой си господин Пекелни, чието съществуване _наистина _той се заема да установи.&lt;/p&gt;

&lt;p&gt;==&lt;/p&gt;

&lt;p&gt;Дезерабл пише с много лекота и ирония, но той е и кокетлив и суетен, и докато прави паралел между своя живот и този на Гари, определено флиртува с читателя. Така, както съзнателно или не го е правил Гари, Дезерабл също оставя упътващи камъчета за себе си по пътя (адреси, данни, имена) - в случай, че някой бъдещ писател тръгне на свой ред по следите им.&lt;/p&gt;

&lt;p&gt;==&lt;/p&gt;

&lt;p&gt;Паралелната, отразяваща се в себе си структура дава плътност и гъвкавост на романа и държи вниманието и любопитството, докато той се движи по ръба на крехкото равновесие между действителното и фиктивното. Няма да разкривам какво открива в крайна сметка Дезерабл - и открива ли изобщо нещо - но със сигурност едно е ясно: литературата не е територия на сигурност, а на възможност. Или предположение.&lt;/p&gt;

&lt;p&gt;==&lt;/p&gt;

&lt;p&gt;Литературната реконструкция, с която се заема Дезерабл в името на един “тъжен мишок”, е оцветена във филтъра &lt;em&gt;сепия&lt;/em&gt;, за който авторът говори. Нещо като творчески филтър към реалността, обяснява той, синдром, който покорява сетивата и ни кара да виждаме въобразено или минало съдържание в реалното настояще. Със степен на точност, която никога няма да узнаем, Дезерабл проектира живота на г-н Пекелни, неговата професия, навици, страхове и решения преди неизбежната смърт. Той го прави с умиление и любов към малкия човек, с много светла тъга и носталгия по възможното.&lt;/p&gt;

&lt;p&gt;==&lt;/p&gt;

&lt;p&gt;Авторът демонстрира и задълбочено познаване на руската и френската култура и литература, като прави множество литературни препратки, една от които, свързана с Гогол, го доближава най-много до възможната истина за г-н Пекелни. Дезерабл дава насмешлив и приземен поглед към множество писатели, литературни награди (които измерва в квадратни метри апартамент, които можеш да си купиш с премията) и изобщо начина, по който административно функционира литературният свят.&lt;/p&gt;

&lt;p&gt;==&lt;/p&gt;

&lt;p&gt;Самият Гари е известен с мистификацията, която извършва със себе си - той е едновременно и Ромен Гари и Емил Ажар (вторият му псевдоним, с който измамва литературния естаблишмънт да му даде два пъти наградата “Гонкур”). Кой е истинският - като че ли той самият е изгубен между литературните си алтер-его. И ако не можем да се доверим изцяло дори на един единствен факт, споделен в предполагаемата му биография, то какво е тогава съотношението между истинското и измисленото? Кое се е случило и кое не? Трябва ли да знаем всичко? Не е ли малкият Роман Кацев от “Обещанието на зората” бъдещия Гари, написан от собствената си майка?&lt;/p&gt;

&lt;p&gt;==&lt;/p&gt;

&lt;p&gt;Дезерабл си позволява сам да конструира един възможен Гари, следвайки принципа на литературната достоверност, изискванията й за вътрешна последователност и логичност. И същевременно отправя предизвикателство към “колегата си”, хваща го в лъжа по отношение на редица “неопровержими факти”, разказани от самия Ромен Гари - например за прословутия му баща. Остава вероятността Гари от “Обещанието на зората” и разказите за себе си да е достатъчно близък до прототипа си. В едно интервю той възкликва: “Истината? Каква истина? Истината е, че може би аз не съществувам.” “Какво е лъжата освен субективна трактовка на истината”, пита се и Дезерабл.&lt;/p&gt;

&lt;p&gt;==&lt;/p&gt;

&lt;p&gt;Само литература ли е г-н Пекелни? Изобщо има ли _само _литература и _само _действителност? Дезерабл напомня как и до днес литературни герои битуват в паметта ни като истински (например балкона на Ромео и Жулиета във Верона). Надявам се тази книга да ви доближи до възможен отговор. И въпреки че не е нужно да сте чели “Обещанието на зората” (силно го препоръчвам, както и всичко от Гари), за да схванете посланията й, все пак ми се струва, че за почитателите и познавачите на Ромен Гари тя ще донесе много по-наситено удоволствие.&lt;/p&gt;
</description>
        <pubDate>Mon, 02 Dec 2019 00:00:00 +0000</pubDate>
        <link>/bookreviews/2019/12/02/12-16-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D1%8F%D0%BA%D0%BE%D0%B9-%D1%81%D0%B8-%D0%B3%D0%BE%D1%81%D0%BF%D0%BE%D0%B4%D0%B8%D0%BD-%D0%BF%D0%B5%D0%BA%D0%B5%D0%BB%D0%BD%D0%B8-%D1%84%D1%80%D0%B0%D0%BD%D1%81%D0%BE%D0%B0-%D0%B0%D0%BD%D1%80%D0%B8-%D0%B4%D0%B8%D0%B7%D0%B5%D1%80%D0%B0%D0%B1%D0%BB-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8%D1%82%D0%B5-%D0%BF%D1%8A%D1%80%D0%B2%D0%BE%D0%BE%D0%B1%D1%80%D0%B0%D0%B7%D0%B8.html</link>
        <guid isPermaLink="true">/bookreviews/2019/12/02/12-16-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BD%D1%8F%D0%BA%D0%BE%D0%B9-%D1%81%D0%B8-%D0%B3%D0%BE%D1%81%D0%BF%D0%BE%D0%B4%D0%B8%D0%BD-%D0%BF%D0%B5%D0%BA%D0%B5%D0%BB%D0%BD%D0%B8-%D1%84%D1%80%D0%B0%D0%BD%D1%81%D0%BE%D0%B0-%D0%B0%D0%BD%D1%80%D0%B8-%D0%B4%D0%B8%D0%B7%D0%B5%D1%80%D0%B0%D0%B1%D0%BB-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8%D1%82%D0%B5-%D0%BF%D1%8A%D1%80%D0%B2%D0%BE%D0%BE%D0%B1%D1%80%D0%B0%D0%B7%D0%B8.html</guid>
        
        <category>франсоа-анри дезерабл</category>
        
        <category>някой си господин пекелни</category>
        
        <category>аквариус</category>
        
        <category>рецензия</category>
        
        <category>роман</category>
        
        
        <category>bookreviews</category>
        
      </item>
    
      <item>
        <title>Акценти, събития и участници в Софийския международен литературен фестивал 2019</title>
        <description>&lt;p&gt;Седмата година на Софийския международен литературен фестивал се очертава като най-мащабното издание до момента и с най-интензивна програма, която включва над 100 участници и близо 50 събития, съобщават организаторите. Тази година фестивалът ще има допълнителен ден в програмата си и ще се проведе в общо седем дни – &lt;strong&gt;от 09 до 15 декември&lt;/strong&gt;. По същото време ще бъде и 47-ото издание на Софийския международен панаир на книгата.&lt;/p&gt;

&lt;p&gt;==&lt;/p&gt;

&lt;p&gt;Основната сцена на фестивала отново ще бъде на Мраморното фоайе в НДК, но събития от програмата ще се провеждат още в СУ „Св. Климент Охридски“, Fox Book Café, ДНК – пространство за съвременен танц и пърформанс и в Литературен клуб „Перото“.&lt;/p&gt;

&lt;p&gt;==&lt;/p&gt;

&lt;p&gt;Международната програма на литературния форум все повече се разширява. Досега неин акцент бяха литературите на различни географски региони, но в последните две години общото между чуждестранните писатели и поети е езикът, на който пишат.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тазгодишното издание ще представи многообразието на френскоезичната литература.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Гости на фестивала ще бъдат едни от влиятелните и значими автори, пишещи на френски език: Анна Мои, Самира Негруш, Жан-Марк Тюрин, Бернар Коман, Махи Бинбин, Дени Терио, Армел Жоб, Жан Портанте, Франсоа-Анри Дезерабл и Ким Тхуи. Като част от чуждестранната програма може да бъде мислено и участието на &lt;strong&gt;три български писателки и поетеси, които пишат на френски език&lt;/strong&gt;: Елица Георгиева, Албена Димитрова и Аксиния Михайлова.&lt;/p&gt;

&lt;p&gt;==&lt;/p&gt;

&lt;p&gt;В първите два дни от Литературния фестивал ще се състои и &lt;strong&gt;Международната конференция „Да пишеш на френски“&lt;/strong&gt;, организирана от Международната организация на франкофонията. Тя ще допълни дискусиите и срещите с автори, за които езикът, на който пишат, често е избор, бунт, съпротива и свобода. Макар френскоезичната литература да се простира на пет континента, в нея се отличават различни теми, засягащи политически и социални въпроси, множествеността на идентичността, сексуалността и насилието.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Сред българските участници тази година са поетите и писателите&lt;/strong&gt;:&lt;/p&gt;

&lt;p&gt;==&lt;/p&gt;

&lt;p&gt;Албена Стамболова, Белослава Димитрова, Велина Минкова, Владислав Христов, Галин Никифоров, Георги Борисов, Георги Тенев, Елена Алексиева, Емануил А. Видински, Иван Ланджев, Иван Христов, Ирена Иванова, Камелия Кучер, Леони Ходкевич, Марианна Георгиева, Мария Касимова-Моасе, Петър Денчев, Петър Чухов, Пламен Дойнов, Радко Пенев, Силвия Недкова, Теодора Димова, Цветанка Еленкова и Чавдар Ценов.&lt;/p&gt;

&lt;p&gt;==&lt;/p&gt;

&lt;p&gt;За първа година ще се проведе панелът &lt;strong&gt;„Разговори за бъдещето“&lt;/strong&gt;, който е разположен в широката тематична рамка между киберпънка, бъдещето на книгата, шрифта и илюстрацията, трансхуманизацията,  видеоигрите, мъдростта на малките общности и всекидневните ритуали, които създават нашето „утре“.&lt;/p&gt;

&lt;p&gt;==&lt;/p&gt;

&lt;p&gt;За първи път ще бъде включен разговор за публицистиката, с който ще се постави началото на&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;интегриране на нехудожествена литература във фестивалната програма&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Тематичните модули&lt;/strong&gt; заемат солидна част от програмата на фестивала. Тази година дискусиите са посветени на Цветан Тодоров, на Ролан Барт, на Мишел Фуко, на френскоезичните писатели от Африка, на междуезичието у писателите от Централна и Източна Европа, на избора да пишеш на френски език, на „преходите ни“ – 30 години след 1989.&lt;/p&gt;

&lt;p&gt;==&lt;/p&gt;

&lt;p&gt;Една малко по-различена възможност да се дебатира и мисли френскоезичната литература стои зад заглавието &lt;strong&gt;„Игри в полето на френскоезичната литература“&lt;/strong&gt;. Това ще бъде времето, в което седем души, сред които преводачи, теоретици и издатели, ще имат точно пет минути да представя по две книги, писани на френски, да споделят защо тези книги са важни за тях и какво е място им в световната литература. Всички книги ще бъдат подарени на публиката.&lt;/p&gt;

&lt;p&gt;==&lt;/p&gt;

&lt;p&gt;Лекцията на Антон Стайков, наречена &lt;strong&gt;„Деветото изкуство говори френски“&lt;/strong&gt; (Метаморфозите на френскоезичния комикс – от забава за деца до изкуство за всички възрасти) ще бъде съпроводена и с изложба на комикси, до която ще бъде обособен специален кът-читалня.&lt;/p&gt;

&lt;p&gt;==&lt;/p&gt;

&lt;p&gt;През цялото време на фестивала от 09 до 15 декември, на Мраморно фоайе ще бъде експонирана селекция от книги с корици и илюстрации, създадени от забележителната художничка  – Яна Левиева.&lt;/p&gt;

&lt;p&gt;==&lt;/p&gt;

&lt;p&gt;Българските писатели и издатели ще имат възможност да се срещнат с основателите на една от престижните международни литературни и филмови агенции „Астиер-Пеше“, Франция, които са резиденти в Къщата за литература и превод.&lt;/p&gt;

&lt;p&gt;==&lt;/p&gt;

&lt;p&gt;„Прозрачният преводач“ инициатива на Къщата пък ще гостува за втора година на фестивала. Избраният текст за превод на живо пред публиката ще бъде на писателката Анна Мои, която също ще участва в събитието.&lt;/p&gt;

&lt;p&gt;==&lt;/p&gt;

&lt;p&gt;Петя Кокудева, Радослав Парушев, Елица Георгиева и Момчил Николов са писателите, които ще вземат участие в „&lt;strong&gt;Бързите литературни срещи&lt;/strong&gt;“ между читател и автор. В рамките на пет минути всеки гост ще има възможността да разговаря с един или няколко от писателите. Авторите ще са подготвили теми за разговор, а хората ще сядат при тях на случаен принцип.&lt;/p&gt;

&lt;p&gt;==&lt;/p&gt;

&lt;p&gt;Второто издание на &lt;strong&gt;„Тайното поетическо четене“&lt;/strong&gt; ще остане без какъвто и да е намек за това къде ще се проведе, кои ще са поетите и каква ще бъде музиката. Знае се единствено, че поетите отново ще имат задачата заедно със своите стихотворения, да прочетат и едно стихотворение, написано от френскоезичен автор, а също така да разкажат поне една (може и да не е тяхна) тайна.&lt;/p&gt;

&lt;p&gt;==&lt;/p&gt;

&lt;p&gt;_Местата за Бързите литературни срещи и Тайното поетическо четене ще бъдат ограничени и ще е нужно предварително записване. _&lt;/p&gt;

&lt;p&gt;==&lt;/p&gt;

&lt;p&gt;Част от СМЛФ тази година ще бъдат литературният фестивал &lt;strong&gt;„Пловдив чете“&lt;/strong&gt;, който се провежда вече 16 години; филмовият формат за визуална поезия &lt;strong&gt;„Щрих и стих“&lt;/strong&gt; и новите шест авторски филма, вдъхновени от шест български поеми; единственото по рода си Списание за танц в България и разговор за срещата между танца и литературата; &lt;strong&gt;„Градски детектив“&lt;/strong&gt; – подкастът за градски легенди и любопитни моменти от архитектурната и културна история на градовете; Читателският клуб на НБУ с обсъждане на “Серотонин” на Мишел Уелбек и Нова българска драматургия и победителите от Конкурса за нова пиеса на НБУ за 2019.&lt;/p&gt;

&lt;p&gt;==&lt;/p&gt;

&lt;p&gt;Известният литературно-сценичен формат “Актьори срещу” поети ще гостува на фестивала с подкрепата на Storytel. В поетичната битка този път ще влязат някои от най-впечатляващите млади поети като Виолета Кунева, Мартин К. Илиев, Александър Байтошев, Лилия Трифонова и Стефан Икога. Събитието ще бъде със свободен достъп.&lt;/p&gt;

&lt;p&gt;&lt;img src=&quot;/Uploads/silf2019a.jpg&quot; alt=&quot;&quot; /&gt;&lt;/p&gt;
</description>
        <pubDate>Fri, 29 Nov 2019 00:00:00 +0000</pubDate>
        <link>/newbooks/2019/11/29/10-06-%D0%B0%D0%BA%D1%86%D0%B5%D0%BD%D1%82%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-2019.html</link>
        <guid isPermaLink="true">/newbooks/2019/11/29/10-06-%D0%B0%D0%BA%D1%86%D0%B5%D0%BD%D1%82%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-2019.html</guid>
        
        <category>литературен фестивал</category>
        
        <category>панаир на книгата</category>
        
        <category>събития</category>
        
        
        <category>newbooks</category>
        
      </item>
    
      <item>
        <title>Виолета Кунева: &quot;Почти&quot; може да е синоним на &quot;всичко&quot;</title>
        <description>&lt;p&gt;&lt;em&gt;С Виолета Кунева разговаряме за дебютната й книга “Почти всичко е наред” (“Жанет 45”), която излезе тази година. Предлагам ви нещо като блиц интервю-разходка по стихотворенията в сборника.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Антония: Защо “почти” - там, в неговото пространство ли е територията на поезията?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;Виолета&lt;/em&gt;&lt;/strong&gt;: Да, мисля, че там е поне част от нейната територия. Това за мен е онази неравност, която обръща посоката, неудобството, което ме кара да се спусна надолу, да се загледам, да разкажа, да задавам въпроси. Онова, което ме дели от съвършенството и от разрушителното спокойствие. „Почти“ е живецът, духът на нещата.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;А: “Къде се намираш?” - в случая това не е реторичен въпрос. Къде е твоето “тук” на този етап от живота ти?&lt;/strong&gt;&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В:&lt;/em&gt;&lt;/strong&gt; Може би, ако можех да отговоря, нямаше да пиша. Поезията – и когато чета –  е опит да разбера къде съм. Разглеждам всяко стихотворение като снимка, като карфица, която показва местоположението ми в конкретен момент. Естествено, в следващия то се измества.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Кои са твоите “любими несъвършенства” - онези, които приемаш по зрял, великодушен, умилен начин?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Всяко несъвършенство може да ми стане любимо, защото то вдъхва живот. То е началото на сътворението – нещо се счупва в досегашния ход на нещата и възниква животът.  Съвършенството и стремежът към него ме отблъскват.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: В първия стих от книгата пишеш за щастието като за заплаха? Може ли то да е такова?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Заплаха за мен е по-скоро непосилната му лекота, с която понякога се справяме доста трудно, невъзможността да мисля за него като за естествено състояние, непохватното ни общуване и в крайна сметка – доброволният отказ от него.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Като продължение на горния въпрос и вземайки повод от други твои стихотворения - какво ни причинява внезапната свобода (както в стиха за кучето)?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Свободата, също като щастието, е трудно изпитание. Допускам, че бих се провалила. Свободата е твърде близка среща с мен самата. И може би бих научила за себе си неща, които не ми харесват. Освен това се чудя колко време е възможно да бъдеш себе си без ограничения, преди да се сгромолясаш.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Говориш за лъжата като за красиви фойерверки, примамливо усещане за топлина в студа, а за истината като за безрамни клишета…&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Често привлекателните неща не ни дават онова, от което в действителност се нуждаем. Колкото и да са изтъркани и досадни, клишетата пък са много близо до истината. Едно клише може да е свидетелство за посредственост, но и за отказ от суетата, за любов.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;**А: В стиховете ти често присъства падането, потъването. То е ту връщане към реалността, ту милост за “наказаните да летят”, ту онова, което боли, но чертае контурите на тялото ни, ту откровение за Месията. Пишеш обаче също така, че “телата ни падат като пера/думите ги издигат” - в това ли е силата на поезията: да бъде коректив на гравитацията? И не противодейства ли тя така на всъщност положителния смисъл, който влагаш в падането? **&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;&lt;strong&gt;В&lt;/strong&gt;&lt;/em&gt;: Много ми харесва идеята, че поезията е коректив на гравитацията. Иска ми се също поезията да поставя под въпрос изобщо гравитацията и посоките, вече установените дори от самата нея реалности. Затова падането има различни проявления и води до различни места - защото никой образ не запазва за постоянно съдържанието си. Вълнуват ме амбивалентността и разрояването на смисъла.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: “Ноевите ковчези в гърдите ни” - какво би пренесла ти в тях? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Не бих рискувала да препълня Ноевия ковчег, за да не потъне. Вероятно вътре биха попаднали и няколко клишета. Имам малък тефтер, в който записвам моментите, които искам да запомня. Общото помежду им е, че в тях няма нищо извънредно и шансът да се изтрият е голям, затова ги пазя ревностно. Бих взела този тефтер.&lt;/p&gt;

&lt;p&gt;==&lt;/p&gt;

&lt;p&gt;Освен това вярвам, че всяка смислена духовна среща се запазва в една капсула, става част от гените, дори и в паметта ни да избледнява. Чета много, но понякога забравям почти изцяло книги, които са ми харесали. Надявам се обаче, че в един Ноев ковчег в мен всичко важно се запазва и доказателството за това е, че все още оцелявам след всеки потоп.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: За какво са доказателства белезите ни - за победите, пораженията или нещо друго?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: За битките, които сме приели да водим - понякога без значение дали сме победители или победени. И най-вече за битките, след които сме се съгласили да оцелеем. Понякога самата ни готовност да продължим е съучастие в някакво престъпление, тогава белезите са доказателство за цената на оцеляването ни.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Казваш, че Бог мирише на пръст, защото се сещаме за него само когато сме долу - какъв е твоят Бог?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Той също не е константна величина, постоянно се променя. Опитвам се повече да мисля за него не толкова когато съм паднала, а когато се готвя да направя нещо, от което после ще ме е срам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;_А: Лаконична си, минималистична и дори в известен смисъл рязка. Като че ли във всяко стихотворение прозира не повече от едно опитомено прозрение и послание. Процес на научаване ли е тази дисциплина, тази събраност? _&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Преди години пишех много по-разхвърляно, многословно, претенциозно. Затова и не съм споделяла текстовете си, освен с близки приятели  – разбирах, че са прекалено егоцентрични и неясни. С времето станах по-отговорна към думите, все повече образи ми се струваха излишни и се отказвах от тях. Но това „дисциплиниране“ беше естествен процес, не толкова осъзнат стремеж. Сега се опитвам да запазя многопосочността, но не по хоризонтала, а навътре и надолу.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Как би описала поетичния си глас с няколко думи?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Това е непосилна задача. Надявам се обаче да се усеща откровеността му.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Кои са поетичните гласове, които са те оформили, листите, от които си направена?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: От ранна възраст имах късмета покрай интересите на семейството си да превърна литературата в органична част от себе си. Не съм спирала да следя и съвременните гласове в поезията. Изчерпателните списъци са невъзможни, ще изброя само първите няколко имена, които изникват в съзнанието ми. В списъците на всички ни присъстват Константин Павлов, Биньо Иванов, Ани Илков, Екатерина Йосифова.&lt;/p&gt;

&lt;p&gt;==&lt;/p&gt;

&lt;p&gt;Разбира се, оформена съм и от прозата – да кажем Михаил Булгаков, Хулио Кортасар, Борис Виан, Макс Фриш, и от драматургията, която в един период беше изключително важна за мен. Едва ли се усеща в сегашните ми стихотворения, но абсурдистите, например Бекет, Йонеско, Мрожек, са голяма моя любов.&lt;/p&gt;

&lt;p&gt;==&lt;/p&gt;

&lt;p&gt;На 15-16 години си купих тънка книжка с избрани стихотворения на Бекет, „Кокалите на ехото“, в превод на Росица Пиронска. Той е сред любимите ми автори, а поезията му в онези години на формиране беше една от най-дълбоките ми и важни срещи. Все още усещам отзвука от нея в някои от текстовете ми.&lt;/p&gt;

&lt;p&gt;==&lt;/p&gt;

&lt;p&gt;И до днес не спирам да търся нови гласове и езици, които продължават да ме променят. Обичам да се ровя в книжарниците и да откривам непознати автори. Изненадите са все по-редки, но ги има.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;А: Връщам те към началото на това интервю и заглавието на книгата. В един стих казваш “потвърди пред мен че нищо не е наред/остави ме в спокойствието на пораженията ми”. “Почти” по-трудното състояние ли е в сравнение с удобството на това да се предадем?&lt;/em&gt;&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;&lt;em&gt;В&lt;/em&gt;&lt;/strong&gt;: Да, „почти“ е междинно състояние, което съдържа много възможности и няма как в него да се отпуснеш удобно. В същото време понякога пораженията осигуряват баланса, без който нищо не може да бъде наред.  И, за да затворим кръга до началото, колкото и да е парадоксално, „почти“ може да е синоним на „всичко“.&lt;/p&gt;
</description>
        <pubDate>Thu, 28 Nov 2019 00:00:00 +0000</pubDate>
        <link>/interviews/2019/11/28/09-34-%D0%B2%D0%B8%D0%BE%D0%BB%D0%B5%D1%82%D0%B0-%D0%BA%D1%83%D0%BD%D0%B5%D0%B2%D0%B0-%D0%BF%D0%BE%D1%87%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B8%D0%BD%D0%BE%D0%BD%D0%B8%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%BE.html</link>
        <guid isPermaLink="true">/interviews/2019/11/28/09-34-%D0%B2%D0%B8%D0%BE%D0%BB%D0%B5%D1%82%D0%B0-%D0%BA%D1%83%D0%BD%D0%B5%D0%B2%D0%B0-%D0%BF%D0%BE%D1%87%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B8%D0%BD%D0%BE%D0%BD%D0%B8%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%BE.html</guid>
        
        <category>Виолета Кунева</category>
        
        <category>Жанет 45</category>
        
        <category>стихосбирка</category>
        
        <category>почти всичко е наред</category>
        
        <category>интервю</category>
        
        
        <category>interviews</category>
        
      </item>
    
      <item>
        <title>Епохалният труд на американския митолог Джоузеф Камбъл &quot;Силата на мита&quot; излиза в ново издание</title>
        <description>&lt;p&gt;Епохалният труд на американския митолог Джоузеф Камбъл „Силата на мита” излиза в ново издание с твърди корици, непоказвани до момента у нас илюстрации и логото на „Сиела”, както и в превода на Иглика Василева.&lt;/p&gt;

&lt;p&gt;==&lt;/p&gt;

&lt;p&gt;Какво общо имат митовете с живота днес и дали тези прастари истории могат да ни помогнат да заживеем в хармония със заобикалящата ни действителност? Именно мита и неговата роля в различните култури разглежда Джоузеф Камбъл (1904 – 1987 г.) в разговора си с Бил Мойърс, предаден в книгата.&lt;/p&gt;

&lt;p&gt;==&lt;/p&gt;

&lt;p&gt;Ученият изследва и тълкува митовете, техните образи и сюжети, функциите им в различните култури, като ги съпоставя и подрежда в контекста на духовното развитие на човечеството във всяко едно кътче на планетата. В хода на разговора Камбъл разглежда ролята на митологията от предмодерните общества до наши дни, както и как изкуството черпи от този вечен извор на мъдрост.&lt;/p&gt;

&lt;p&gt;==&lt;/p&gt;

&lt;p&gt;„Силата на мита” е вечна книга, която преминава отвъд значението на думите и вдига завесата, криеща истинската същност на човека. Toва е невероятен и жизнеутвърждаващ разказ за етапите на развитието на човешката цивилизация без аналог.&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;И раят, и адът са в нас, и всички богове също са в нас. Ние носим в себе си всички богове, всички небеса, всички светове. Те представляват уголемени съновидения, а съновиденията са проявления в образ на енергиите в нашето тяло, които са в конфликт. Това представлява митът.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;Митът е проявление на енергите на различните органи в нашето тяло, които са в конфликт помежду си, под формата на символичен или метафоричен образ.&lt;/em&gt;&lt;/p&gt;

&lt;p&gt;==&lt;/p&gt;

&lt;p&gt;&lt;em&gt;В теб е стаено нещо, което знае кога си в центъра, кога си на прав път и кога на погрешен. Щом свърнеш от правия път, за да печелиш пари например, животът ти губи смисъл. А ако останеш в центъра, на правия път, макар и да мизерстваш, пак ще бъдеш щастлив.&lt;/em&gt;&lt;/p&gt;
</description>
        <pubDate>Tue, 26 Nov 2019 00:00:00 +0000</pubDate>
        <link>/newbooks/2019/11/26/10-08-%D0%B5%D0%BF%D0%BE%D1%85%D0%B0%D0%BB%D0%BD%D0%B8%D1%8F%D1%82-%D1%82%D1%80%D1%83%D0%B4-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BC%D0%B8%D1%82%D0%BE%D0%BB%D0%BE%D0%B3-%D0%B4%D0%B6%D0%BE%D1%83%D0%B7%D0%B5%D1%84-%D0%BA%D0%B0%D0%BC%D0%B1%D1%8A%D0%BB-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5.html</link>
        <guid isPermaLink="true">/newbooks/2019/11/26/10-08-%D0%B5%D0%BF%D0%BE%D1%85%D0%B0%D0%BB%D0%BD%D0%B8%D1%8F%D1%82-%D1%82%D1%80%D1%83%D0%B4-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BC%D0%B8%D1%82%D0%BE%D0%BB%D0%BE%D0%B3-%D0%B4%D0%B6%D0%BE%D1%83%D0%B7%D0%B5%D1%84-%D0%BA%D0%B0%D0%BC%D0%B1%D1%8A%D0%BB-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2%D0%BE-%D0%B8%D0%B7%D0%B4%D0%B0%D0%BD%D0%B8%D0%B5.html</guid>
        
        <category>Джоузеф Камбъл</category>
        
        <category>Силата на мита</category>
        
        <category>сиела</category>
        
        <category>нова книга</category>
        
        <category>митове</category>
        
        
        <category>newbooks</category>
        
      </item>
    
      <item>
        <title>Рецензия: &quot;Крехко равновесие&quot; от Рохинтън Мистри - пачуърк на Индия от 40-те до 80-те</title>
        <description>&lt;p&gt;Романът на Рохинтън Мистри “Крехко равновесие” (изд. “Лабиринт”, превод - Владимир Молев) е филм, приказка, пачуърк. Авторът е дотолкова щедър към читателя, че сам разкрива поне една от основните си метафори. Одеялото, което главната героиня шие от останали парчета плат, всяко с различна материя и цвят, е неприкрит символ на Индия, чийто образ разказвачът съшива от четиримата си главни и многото второстепенни герои, от техните разнообразни класи и касти, от разнородните им съдби.&lt;/p&gt;

&lt;p&gt;==&lt;/p&gt;

&lt;p&gt;Читателските очаквания за индийска пищност (без да е самоцелна екзотичност) са оправдани. Романът е сладкодумен пример за умело разказвачество, което ще пасне на максимално широка публика. Той е словоохотлив до степен в която Мистри понякога буквално не може да излезе от някоя сцена и я проточва, докато изстиска всичко от нея. Оправдава го справедливото предположение, че веднъж влязъл в този любопитен свят, читателят трудно ще иска да го напусне. Но тази приказливост (романът е над 600 страници) е и функционална - тя отразява индийската действителност, в която нещата често са too much.&lt;/p&gt;

&lt;p&gt;==&lt;/p&gt;

&lt;p&gt;“Крехко равновесие”, който е финалист за “Ман Букър”, започва с възможно най-индийския кадър - претъпкан влак с висящи по него хора - място на притисната анонимност в огромния град, но и на неочаквани сближавания. Едно разтърсване буквално запраща един към друг нашите герои - студентът Манек и шивачите Ом и Ишвар. И тримата, оказва се, отиват на едно и също място - при четвъртата главна героиня Дина.&lt;/p&gt;

&lt;p&gt;==&lt;/p&gt;

&lt;p&gt;Това не е единственото съвпадение в романа (каква изобщо е вероятността за това в мегаполиса!). Верен на една приказна традиция, Мистри ни предлага поредица от понякога невероятни, нарочно създадени от всезнаещия в случая разказвач съвпадения, които навързват историите и героите в него. В процеса на четене читателят свиква да ги приема за нормални.&lt;/p&gt;

&lt;p&gt;==&lt;/p&gt;

&lt;p&gt;На фона на конкретните човешки истории, “Крехко равновесие” разказва за една Индия между заминаването на англичаните и разделянето на бившата британска колония до края на управлението на Индира Ганди и въведеното от нея извънредно положение - период, изпълнен с жестокости и крайно противоречиви политики.&lt;/p&gt;

&lt;p&gt;==&lt;/p&gt;

&lt;p&gt;Романът е пример за социален и политически реализъм и сцените му разиграват множество обществени язви: дълбоката административна корупция, полицейското безсилие, масовите безредици и избивания, разрешаването на проблемите по “втория начин”, немислимата бедност, жестоките кастовите предразсъдъци, насилието над слабия и различния по етнос и вяра, насилствената кастрация, дълбоката пропаст между селото и града, страховитите гета, платените политически митинги, авторитаризма на управляващите, смазването на всяка съпротива, безсилието да си обикновен човек пред една разтурена и безлична, но безмилостно напираща държавна машина.&lt;/p&gt;

&lt;p&gt;==&lt;/p&gt;

&lt;p&gt;Мистри успява. Можеш да усетиш с всичките си сетива неговата Индия - да я помиришеш и чуеш, да я усетиш да те блъска с лакти и да съзреш от упор язвите й. Авторът не е свенлив, той говори с потресаващ натурализъм дори за неща като изпражненията, раните, разложението. Сред останалите му герои са сакати и просяци, маймунджии и събирачи на коса, жители на мръсните гета и селяни от най-низшите касти.&lt;/p&gt;

&lt;p&gt;==&lt;/p&gt;

&lt;p&gt;В тази немислима обществена среда крехкото равновесие е насъщно. В точката на труден баланс се стремят да се задържат всички герои. И в същото време те се противопоставят на другото, болно, грешно, омразно “равновесие” на установените норми и правила: Дина отрязва косите си и избира да живее и да работи в опразнения след ранната смърт на съпруга й апартамент, вместо да разчита на брат си. Шивачите престъпват кастовата си участ, като вместо да бъдат кожари дръзват да напуснат родното си село и да се изучат на шивашкия занаят при мюсюлманин. Студентът Манек, който е от заможно семейство, се превръща в най-добрия им приятел. Тяхното съществуване протича между “бори се, не се предавай” и “просто го приеми и стой там, където ти е мястото”.&lt;/p&gt;

&lt;p&gt;==&lt;/p&gt;

&lt;p&gt;Когато всички тези напълно различни хора заживяват заедно, те се превръщат в невъзможното семейство и въплъщават в своя малък модел призива на Ганди срещу кастовото разделение. В този смисъл “Крехко равновесие” е роман за близостта и приятелството въпреки всичко, за опазването на човешкото достойнство въпреки всичко, за човечността и надеждата въпреки всичко. Не случайно повтарям “въпреки всичко”, защото в романа то е много. Има нещо от Достоевски и Толстой в героите на Мистри, от унижените и оскърбените и от края на “Ана Каренина”. Авторът е и пределно жесток, и умерено милостив към героите си и ни държи докрай в напрежение за съдбата им в десетките сюжетни обрати. Тъкмо когато сме готови да си помислим, че и този път по чудо, а ла deus ex machina, ще им се размине, той нанася поредния удар по равновесието, срязва живота им с ножица, която отново променя кройката му.&lt;/p&gt;

&lt;p&gt;==&lt;/p&gt;

&lt;p&gt;Компенсацията? Или дори наградата? Удовлетворението, подобно на кротка гордост, че са устояли и този път на изпитанията. Както казва един от второстепенните герои в романа: “Тайната на оцеляването е да прегърнеш промяната, да се приспособиш”. Или с други думи - да намериш равновесието между надеждата и отчаянието. И още: “Понякога се налага да използваш провала като трамплин, от който да се оттласкаш към успеха”.&lt;/p&gt;

&lt;p&gt;==&lt;/p&gt;

&lt;p&gt;Но не си мислете, че всичко е мелодрама. Онова, което я тушира, е хуморът в този роман. Самоиронията. Способността на героите да се шегуват със самите себе си ис  живота - въпреки всичко. Тази лека нишка придава още по-голяма човечност на разказа и до голяма степен го спасява. Мистри описва смеха им така: “Не след дълго в смеха им се прокрадна нотка дръзко отчаяние, смееха се така, както човек се опитва да нарежа хляба на много тънки филийки, за да създаде впечатление, че храната е в изобилие”.&lt;/p&gt;

&lt;p&gt;==&lt;/p&gt;

&lt;p&gt;“Крехко равновесие” е ода за малкия човек** **и следва разбирането за живота като “поредица от нещастни случаи, дрънчаща верига от случайни събития. Низ от избори, които са направени съзнателно или нехайно и които в съвкупността си образуват голямото бедствие, наречено живот”. Мистри изхожда от убеждението, че ентропията е неизбежна, че “всяко нещо губеше здравината си, изплъзваше се и не можеше да бъде върнато”.&lt;/p&gt;

&lt;p&gt;==&lt;/p&gt;

&lt;p&gt;И все пак парчетата са по-маловажни от одеалото. Както казва Ишвар: “Продължавайте все така търпеливо да ги пришивате Дина бай, това е тайната. Всичко изглежда като разпокъсани парченца и парцалчета, докато не се съшие заедно”.&lt;/p&gt;

&lt;p&gt;==&lt;/p&gt;

&lt;p&gt;Ако обичате човешки истории, които въздействат на базовите емоции, ако си падате по романи като тези на Халед Хосейни, ако искате възможност да съпреживявате, прочетете този роман. Въпреки че ще трябва да простите много писателски трикове, историята в “Крехко равновесие” ще ви държи в напрежение докрай.&lt;/p&gt;
</description>
        <pubDate>Mon, 25 Nov 2019 00:00:00 +0000</pubDate>
        <link>/bookreviews/2019/11/25/10-44-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D1%80%D0%B5%D1%85%D0%BA%D0%BE-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BE%D1%82-%D1%80%D0%BE%D1%85%D0%B8%D0%BD%D1%82%D1%8A%D0%BD-%D0%BC%D0%B8%D1%81%D1%82%D1%80%D0%B8.html</link>
        <guid isPermaLink="true">/bookreviews/2019/11/25/10-44-%D1%80%D0%B5%D1%86%D0%B5%D0%BD%D0%B7%D0%B8%D1%8F-%D0%BA%D1%80%D0%B5%D1%85%D0%BA%D0%BE-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BE%D1%82-%D1%80%D0%BE%D1%85%D0%B8%D0%BD%D1%82%D1%8A%D0%BD-%D0%BC%D0%B8%D1%81%D1%82%D1%80%D0%B8.html</guid>
        
        <category>Рохинтън Мистри</category>
        
        <category>Крехко равновесие</category>
        
        <category>Лабиринт</category>
        
        <category>роман</category>
        
        <category>рецензия</category>
        
        
        <category>bookreviews</category>
        
      </item>
    
      <item>
        <title>Новата стихосбирка на Радослав Чичев &quot;Светкавици&quot; вече в добрите книжарници</title>
        <description>&lt;p&gt;Новата стихосбирка на Радослав Чичев “Светкавици” е вече в добрите книжарници. Редактори са Силвия Чолева и Калоян Игнатовски (Издателство за поезия ДА), а художник на корицата е Росица Ралева.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Премиерата на книгата ще бъде във вторник, 3 декември, от 18:30 ч. в клуб Книгата/The Book.&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Ето какво пишат за стихосбирката Марин Бодаков и Людмила Миндова:&lt;/p&gt;

&lt;p&gt;==&lt;/p&gt;

&lt;p&gt;“Стихотворенията са разтърсващи. Нежност, прямота, сдържаност, отчаяние, могъщество – всичко в няколко реда, в един ред. С приковаваща ни конкретика. Мъртвият баща вече живее в сина. По-силен от сина. И в това няма абсолютно никаква литература. Няма „Баща ми в мен“. Има живот, има смърт – и отново живот. И изведнъж буквалността се пречупва - и става монументална метафора. У нас много се лъже – и това минава за литература. А Радослав Чичев ни дарява сърдечни истини. Не бърза. И живее вместо баща си.” - Марин Бодаков&lt;/p&gt;

&lt;p&gt;==&lt;/p&gt;

&lt;p&gt;&quot;”Светкавици” е най-мощната и същевременно най-нежната книга на Радослав Чичев. Потопена цялата в бездънната рана на загубата, тази стихосбирка успява да види най-мъчителните лични преживявания като провокация за търсенето на по-точен и по-въздействащ поетически изказ, което за един поет е най-съкровеният начин на търсене на собствения път, отговорност и смисъл. Точно това впрочем превръща лирическия герой на тази книга именно в „будния син“ – онзи, който вижда под повърхността на думите и нещата, който е в състояние да отключи безкрайната творческа сила и на най-тежките изпитания.” - Людмила Миндова&lt;/p&gt;

&lt;p&gt;==&lt;/p&gt;

&lt;p&gt;_&lt;strong&gt;Радослав Чичев&lt;/strong&gt; е радиожурналист, водещ на предаванията “Аларма” и “Артефир” по програма “Христо Ботев” на БНР. Автор е на стихосбирките: „От прашинката на деня“, за която през 2012 г. е отличен с бронзов „Пегас“ на „Южна пролет“ в Хасково, на „Сърцето на ловеца е лисица” и на „5.6“. Както и на пиесите „Колекционерката“, „Траевремене“ и „Звездата на Планк“. През 2012 г. е победител на Фестивала “София: Поетики”. Един от участниците е в поетичното представление “4х4”. _&lt;/p&gt;

&lt;p&gt;==&lt;/p&gt;

&lt;p&gt;**Есен **&lt;/p&gt;

&lt;p&gt;==&lt;/p&gt;

&lt;p&gt;Сложи сърцето си на масата.&lt;/p&gt;

&lt;p&gt;Какво е това?&lt;/p&gt;

&lt;p&gt;Материята се разпада.&lt;/p&gt;

&lt;p&gt;Какво ще остане?&lt;/p&gt;

&lt;p&gt;Виж,&lt;/p&gt;

&lt;p&gt;есента е дошла, листата падат.&lt;/p&gt;

&lt;p&gt;Тленното сменя своя сезон.&lt;/p&gt;

&lt;p&gt;Така и ти&lt;/p&gt;

&lt;p&gt;утре ще седнеш на празната маса&lt;/p&gt;

&lt;p&gt;и на нея ще тупти&lt;/p&gt;

&lt;p&gt;това, което не виждаш.&lt;/p&gt;

&lt;p&gt;==&lt;/p&gt;

&lt;p&gt;***&lt;/p&gt;

&lt;p&gt;==&lt;/p&gt;

&lt;p&gt;Чух сърцето ми да бие някъде отвън&lt;/p&gt;

&lt;p&gt;не се учудих ни най-малко&lt;/p&gt;

&lt;p&gt;след цялото това лято на тревожност и лутания&lt;/p&gt;

&lt;p&gt;решило е да си отиде&lt;/p&gt;

&lt;p&gt;зъбите на страха са го подгонили&lt;/p&gt;

&lt;p&gt;и ръмженето&lt;/p&gt;

&lt;p&gt;или измисленото ръмжене&lt;/p&gt;

&lt;p&gt;страхът се храни с въображение&lt;/p&gt;

&lt;p&gt;дано скоро да се прибере&lt;/p&gt;

&lt;p&gt;че тази тишина ще ме побърка&lt;/p&gt;

&lt;p&gt;==&lt;/p&gt;

&lt;p&gt;***&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Пълна упойка&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Цялото богатство на паметта е приспано&lt;/p&gt;

&lt;p&gt;детството с бистрия поглед&lt;/p&gt;

&lt;p&gt;хилядите образи без обяснения&lt;/p&gt;

&lt;p&gt;владенията без география&lt;/p&gt;

&lt;p&gt;историята без история&lt;/p&gt;

&lt;p&gt;спи въздухът преминал през теб&lt;/p&gt;

&lt;p&gt;роза в градината&lt;/p&gt;

&lt;p&gt;съкровище в задния двор&lt;/p&gt;

&lt;p&gt;сега разбирам&lt;/p&gt;

&lt;p&gt;ти си всичко което си преживяла&lt;/p&gt;

&lt;p&gt;страховете и любовта&lt;/p&gt;

&lt;p&gt;най-вече любовта&lt;/p&gt;

&lt;p&gt;сега разбирам&lt;/p&gt;

&lt;p&gt;лекото потрепване на лицето ти&lt;/p&gt;

&lt;p&gt;вятър променящ чертите ми&lt;/p&gt;

&lt;p&gt;милване във въздуха без получател&lt;/p&gt;

&lt;p&gt;сега разбирам всичко&lt;/p&gt;

&lt;p&gt;и чакам да заспя&lt;/p&gt;

&lt;p&gt;за да дойда при теб&lt;/p&gt;

&lt;p&gt;==&lt;/p&gt;

&lt;p&gt;***&lt;/p&gt;

&lt;p&gt;==&lt;/p&gt;

&lt;p&gt;В ботаническата градина&lt;/p&gt;

&lt;p&gt;в спокойствието на септември&lt;/p&gt;

&lt;p&gt;посред растенията от цял свят&lt;/p&gt;

&lt;p&gt;се сблъсквам с болката и радостта&lt;/p&gt;

&lt;p&gt;под сянката на дърветата&lt;/p&gt;

&lt;p&gt;осъзнавам&lt;/p&gt;

&lt;p&gt;аз съм заченат с любов&lt;/p&gt;

&lt;p&gt;и плача&lt;/p&gt;

&lt;p&gt;между падналите листа&lt;/p&gt;

&lt;p&gt;сълзите ми показват&lt;/p&gt;

&lt;p&gt;пътуването през сезоните&lt;/p&gt;
</description>
        <pubDate>Fri, 22 Nov 2019 00:00:00 +0000</pubDate>
        <link>/newbooks/2019/11/22/13-41-%D0%BD%D0%BE%D0%B2%D0%B0%D1%82%D0%B0-%D1%81%D1%82%D0%B8%D1%85%D0%BE%D1%81%D0%B1%D0%B8%D1%80%D0%BA%D0%B0-%D0%BD%D0%B0-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D1%87%D0%B8%D1%87%D0%B5%D0%B2-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D0%B2%D0%B5%D1%87%D0%B5-%D0%B2-%D0%B4%D0%BE%D0%B1%D1%80%D0%B8%D1%82%D0%B5-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8.html</link>
        <guid isPermaLink="true">/newbooks/2019/11/22/13-41-%D0%BD%D0%BE%D0%B2%D0%B0%D1%82%D0%B0-%D1%81%D1%82%D0%B8%D1%85%D0%BE%D1%81%D0%B1%D0%B8%D1%80%D0%BA%D0%B0-%D0%BD%D0%B0-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D1%87%D0%B8%D1%87%D0%B5%D0%B2-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D0%B2%D0%B5%D1%87%D0%B5-%D0%B2-%D0%B4%D0%BE%D0%B1%D1%80%D0%B8%D1%82%D0%B5-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B8.html</guid>
        
        <category>Радослав Чичев</category>
        
        <category>Светкавици</category>
        
        <category>издателство за поезия да</category>
        
        <category>поезия</category>
        
        <category>нова книга</category>
        
        
        <category>newbooks</category>
        
      </item>
    
      <item>
        <title>Излиза новият роман на Леа Коен &quot;Жените от кино Роялъ&quot; </title>
        <description>&lt;p&gt;„Жените от кино Роялъ“ е новият роман на Леа Коен, който излиза с логото на издателство „Ентусиаст“. Премиерата му в София е на 3 декември в театър “Българска армия” от 18 ч.&lt;/p&gt;

&lt;p&gt;==&lt;/p&gt;

&lt;p&gt;Младият и свободолюбив Константин Радославов е звездата на българската журналистика и негов основен инструмент е иронията. През 2017 г. в подземието на столичен театър са открити човешки кости. От безобидно сензационно журналистическо разследване той е въвлечен в полицейското следствие.&lt;/p&gt;

&lt;p&gt;==&lt;/p&gt;

&lt;p&gt;Смил Ангелов е началник на Пети полицейски участък през 30-те години. Образцов чиновник, верен на двореца, автор на „Пътеводитель на София“ – безценен наръчник за столичния живот между двете световни войни.&lt;/p&gt;

&lt;p&gt;==&lt;/p&gt;

&lt;p&gt;Жак Асеов е тютюнев магнат, собственик и главен акционер на „Балкантабак“. Асеов е благодетел и меценат, обичан от служителите, но и влязъл в полезрението на Никола Гешев, началник на политическото отделение „А“.&lt;/p&gt;

&lt;p&gt;==&lt;/p&gt;

&lt;p&gt;Какво свързва всички тези мъже? Разбира се, жените – чиновничка в общината, театрална дива и певица. В дъното на всяка история се крие по една жена.&lt;/p&gt;
</description>
        <pubDate>Thu, 21 Nov 2019 00:00:00 +0000</pubDate>
        <link>/newbooks/2019/11/21/14-27-%D0%B8%D0%B7%D0%BB%D0%B8%D0%B7%D0%B0-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BB%D0%B5%D0%B0-%D0%BA%D0%BE%D0%B5%D0%BD-%D0%B6%D0%B5%D0%BD%D0%B8%D1%82%D0%B5-%D0%BE%D1%82-%D0%BA%D0%B8%D0%BD%D0%BE-%D1%80%D0%BE%D1%8F%D0%BB%D1%8A.html</link>
        <guid isPermaLink="true">/newbooks/2019/11/21/14-27-%D0%B8%D0%B7%D0%BB%D0%B8%D0%B7%D0%B0-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BB%D0%B5%D0%B0-%D0%BA%D0%BE%D0%B5%D0%BD-%D0%B6%D0%B5%D0%BD%D0%B8%D1%82%D0%B5-%D0%BE%D1%82-%D0%BA%D0%B8%D0%BD%D0%BE-%D1%80%D0%BE%D1%8F%D0%BB%D1%8A.html</guid>
        
        <category>Леа Коен</category>
        
        <category>Жените от кино Роялъ</category>
        
        <category>ентусиаст</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>Новият роман на Момчил Николов &quot;Чекмо&quot; по следите на един българин из света (откъс)</title>
        <description>&lt;p&gt;Момчил Николов, носителят на Националната литературна награда за български роман на годината „13 века България“ за 2017 г., се завръща с нова история в духа на старите ленти на Гай Ричи.&lt;/p&gt;

&lt;p&gt;==&lt;/p&gt;

&lt;p&gt;Авторът на „Последната територия“, „Hash oil” и „Кръглата риба“ предлага един роман за свободата, по стъпките на едно неспирно приключение от края на Народна република България и началото на Прехода, което обхваща цялото земно кълбо.&lt;/p&gt;

&lt;p&gt;==&lt;/p&gt;

&lt;p&gt;„Чекмо“ е несравнима сатира на времето преди и малко след падането на Берлинската стена и майсторски написан роман в духа на филмите на знаменития Гай Ричи, твърдят издателите от Сиела.&lt;/p&gt;

&lt;p&gt;==&lt;/p&gt;

&lt;p&gt;В невероятния свят на младия тарикат Чекмо ще откриете почти истински истории, дребномафиотски и шпионски сюжети, забавен мачизъм и безмилостна сатира към едно време, което отнема всички мечти и надежди и по този начин дава свобода на немислимото. 80-те и 90-те никога не са изглеждали толкова щуро.&lt;/p&gt;

&lt;p&gt;==&lt;/p&gt;

&lt;p&gt;Пътят на романа започва с тематично осемдесеттарко парти с легендарния DJ VaGro (Васил Громков) и талантливия актьор Георги Гоцин. На 27 ноември от 19 ч. в бар „Петък” (ул. „Генерал Йосиф Гурко” 21). В края на вечерта очаквайте и специална изненада, долетяла директно от Виетнам.&lt;/p&gt;

&lt;p&gt;==&lt;/p&gt;

&lt;p&gt;&lt;strong&gt;Прочетете ОТКЪС:&lt;/strong&gt;&lt;/p&gt;

&lt;p&gt;==&lt;/p&gt;

&lt;p&gt;Повечето хора минават през живота си без нито едно приключение, приятелю. Раждат се, живеят и умират, без да им се случи нищо запомнящо се. Избягват риска, залагат на сигурното. Пропускат възможностите, осигуряват си съществуването. Всеки ден прилича на предишния. Знаеш как е: въртят се в кръг, както се въртят твоите светещи стрелки. Разликата е, че ти нямаш избор, това е твоята работа, така са те направили, такова е твоето устройство и предназначение – да измерваш времето. Хората обаче имат друго устройство и предназначение, имат избор и възможности. Те примерно могат да вземат един чук и да те направят на парчета, напълно във възможностите им е. Баба ми разправяше, че факирът Чандо, на факира Мити първият учител – много преди Мадам дьо Теп да го отведе в Букурещ и да го посвети в изкуството на хипнозата и левитацията – така правел по панаирите, това му бил коронният номер. Вземал на хората часовниците, увивал ги в една кърпа и ги налагал здраво – с камък, с чук, с налъм, каквото му е подръка. Ама това все пак е било номер, наужким, колкото да ги докара до прединфарктно състояние; после, ако междувременно не са го пребили от бой, факирът Чандо връщал часовниците цели. Разказвам ти тая история не за да те плаша, не да ти внушавам, че видиш ли, във всеки един момент бих могъл да скоча и да се саморазправя с тебе по бързата процедура. Няма да го направя, това е невъзможно. Едно, че както виждаш, аз съм напълно и трайно парализиран от шията надолу; пръста си не мога да мръдна, камо ли на бой да налитам. И второ, хората, като изключим факирите, не обичат да трошат часовници. Предпочитат да ги носят на ръцете си, да ги окачват на стените си, да се взират в тях, да ги почитат като божества и да им се подчиняват. Да го кажем така: часовниците са роботите на Времето, а пък хората – живите роби на часовниците. Нищо лично, приятелю, но аз не обичам началници, не ви обичам и вас, часовниците.&lt;/p&gt;

&lt;p&gt;==&lt;/p&gt;

&lt;p&gt;Макар че дадох сто и пет долара в корекома за оня твой колега, сейкото – това беше по идея на Еро, де – не ви обичам. И ти, въпреки че свикнах с тебе и ми се водиш даже приятел, не си ми особено мил и драг. Не оставай обаче с впечатлението, че ти имам зъб заради това, дето за нула време обра на комар всичките години от живота ми. И не само годините, ами и месеците, и часовете, и минутите даже. Това беше просто игра, така че спокойно, не ти се сърдя, няма да тръгна да ти отмъщавам, да си го връщам или нещо подобно. Каквото било – било, такава е тая игра – балъкът губи, тарикатът прибира. И ако ти говоря всички тия глупости в момента, то е просто защото нямам избор, а не защото съм някакъв досадник по характер. На мене, брат, възможностите ми се изчерпаха, ти много добре знаеш какво се случи преди дванайсет часа, видя как Майната ми даде отровата на португалеца, как ме принуди да я изпия. Не успя да се спазари той с ония, затова така направи, разбирам го. И на него му е тежко, сигурен съм, мъчи го съвестта, обвинява се. Мисли си горкият, че ако не беше послушал Роб, ако не се беше поддал на изкушението, ако не беше зарязал Зина – принцесата воин, това нещо с мене не би се случило. Много подценяваш ти ролята на Съдбата, Майна: това, което му е писано на човека, това ще стане – така му казах аз, свидетел си, знаеш го. Знаеш и че тази нощ ще умра, сигурно и точния час, в който ще се случи това, знаеш. Както и че бих предпочел да има някой човек до мене, непознат дори, но виждаш – само двамата сме. Знаеш: в тая проклета болница накрай света нощем хората изчезват. Мракът е непрогледен, единственият звук, който понякога достига през открехнатия прозорец, е далечният и смразяващ кръвта кикот на кукабарата. Душите на пациентите изпълзяват от телата им, присядат на коремите им, натискат ги по гърдите и се втренчват в очите им. И питат, ако не знаеш, в последния час душите ни питат: как живя ти, бе? Какво направи в тоя живот? Използва ли си времето както трябва, или го пропиля? В природата на човек е да мами, да хитрее дори когато вече няма смисъл, така че повечето от нас, като си тръгнат от тоя свят, ще кажат така на душите си, ще ги послъжат: да бе, как, изживях си го аз идеално живота от – до. Всичко, което ми беше по силите, направих, старах се, добър човек бях.&lt;/p&gt;

&lt;p&gt;==&lt;/p&gt;

&lt;p&gt;Само че аз достатъчно съм мамил в тоя живот, стига ми на мене толкова, стига ми тая радост. Затова ще бъда честен. Ще ти разкажа всичко, както си беше, пък ти прецени как съм живял. Става ли?&lt;/p&gt;

&lt;p&gt;==&lt;/p&gt;

&lt;p&gt;Мълчиш. Да, така е: тая история не те интересува – не съм ти нито първият, нито последният съквартирант, не може на всички пък историите да слушаш. Тая история трябва не на тебе да я разказвам, на сина си трябва да я разкажа, да научи той какъв човек е бил баща му. Някакъв спомен все пак да му остане, защото няма да му е леко без баща да расте. Да, май френд, съгласен съм, бих дал всичко, за да е тука синът ми, но няма как, той е далече. Всички са далече, това ми е на мене съдбата – сам да свърша тука, на тоя креват, пробит от железа. Но разбери ме, пак ще ти го кажа: нямам избор аз. Изтърпи ме, моля те, само няколко часа, утре освобождавам кревата. Майната ще ме прибере, ще си ме вземе, така каза, помниш го, той все това повтаряше: вземам те, брат ми, вземам те. Чуй ме, а? Няма да е скучно, обещавам, моят живот не е като на повечето.&lt;/p&gt;

&lt;p&gt;==&lt;/p&gt;

&lt;p&gt;В началото ти предлагам да се пренесем от другата страна на земното кълбо. В една държава, която вече не съществува: Народна република България. Там, на север от Балкана, в китния, но прилично индустриализиран град Ловеч, където някъде през осемдесетте години съм тръгнал по пътеката, довела ме дотук. Сега, отдалече и отвисоко, виждам много и различни пътеки, тези пътеки са ясни, добре очертани, преливат в хубави и поддържани, широки и гладки пътища, които водят към сигурни места: места мечти. В началото на пътешествието обаче пътеките са ти в краката и тогава те са съвсем незабележими. Вият се, преплитат се, подмамват те, объркват те; тръгваш нанякъде, но стигаш другаде или никъде. Вървиш дълго и когато разбереш, че си по грешната пътека, вече е късно за връщане.&lt;/p&gt;

&lt;p&gt;==&lt;/p&gt;

&lt;p&gt;Имаше момент, в който мислех, че знам къде отивам. Когато бях на тринайсет, виждах много ясно бъдещето си: след десет години щях да бъда европейски, световен и дори олимпийски шампион. Тренирах джудо, бях силен и бърз, умен и амбициозен. Между другото, това с джудото малко случайно се получи – първо исках борец да ставам, обаче в спортното в Плевен, където отидох да уча от шести клас, нямаше места за борци. Борбата беше напълнена, имаше места само за плувци. Обещаха ми, направо ме накараха да повярвам, че на следващата година ще ме прехвърлят при борците. Значи, вика директорът, ще те пишем плувец, ама ти ще си ходиш на тренировки по борба. Само в началото иди там, мерни се на басейна да поплуваш малко. Отидох аз, плувах два месеца като делфин и ми писна, не ми е на мене това мечтата. Казвам на треньора: тренер, не ми се плува вече, аз съм дошъл тука борец да ставам. Оня, като се наостри, целият почервеня: толкова ли искаш, вика, да ти начупят ушите ония говеда? Я виж, вика, плуването какъв хубав спорт е, елегантен, красив, ще те оформи хармонично, ще станеш като манекен. Не ща, казвам му, да ставам манекен. Искам борец. Искам, ама оня се запъна – не ме пуска да ходя на тренировки по борба. Отишъл при директора, стойки чупил, щял да напуска, с кого да го развива това плуване, като никой не ще; циркове, чудесии и край, замина ми борбата. На басейна по пет часа. Научих се поне да плувам, ама знам, че силата ми е на друго място; ние нали с борчетата в едно спално спим и мога да ги преценя колко струват и за какво стават. Като ги хвана, и за половин минута ги правя Митко Бомбата, ако ме разбирате. Само един имаше по-корав, Цено Бизона, той беше републикански, много добър, но и него щях да го сгъна, ако тренирах като хората. Само че тренировки няма. Не издържам аз, отивам при директора, казвам му: така и така, другарю директор, обещахте. Догодина, вика, сега е много сложна ситуацията, постискай още малко. Стискам, годината свърши, лятото мина, а на есента – аз пак плувец. Побеснях, щото усещам как се повтаря историята с брат ми – той беше по-голям от мен, искаше футболист да става, но нямаше места за футболист, та почна като борец в ловешкото спортно с обещанието да го прехвърлят по-нататък. Така и не го прехвърлиха, остана си в борбата, начупиха му ушите. Единственото положително от тая минавка беше, че покрай него и приятелите му и аз се запалих по борбата; беше в един клас с Братан Ценов, голяма работа беше той, родèн шампион. Като направи години, и го пуснаха при големите – почна да печели медал след медал. Осемдесет и втора взе бронза на Световното, а на следващата година ги подпука яко – стана първо европейски, а после и световен на първенството в Киев. Та той, ако може така да се каже, ми беше пример в живота. И то не някакъв измислен пример, ами съвсем истински – в краката му отраснах, пред очите ми беше още като ученик, преди да почне да става какъвто и да е шампион. А и не е само той. Покрай него, покрай брат ми, познавах кажи-речи целия национален от ония години. Идваха в Ловеч, вкъщи, купони, майтапи. Можех да ги пипна, да говоря с тях, да чуя някоя история, да се поразмечтая – как и аз някой ден ще стана шампион.&lt;/p&gt;
</description>
        <pubDate>Thu, 21 Nov 2019 00:00:00 +0000</pubDate>
        <link>/newbooks/2019/11/21/13-43-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BC%D0%BE%D0%BC%D1%87%D0%B8%D0%BB-%D0%BD%D0%B8%D0%BA%D0%BE%D0%BB%D0%BE%D0%B2-%D1%87%D0%B5%D0%BA%D0%BC%D0%BE-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B5%D0%B4%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8%D0%B7-%D1%81%D0%B2%D0%B5%D1%82%D0%B0-%D0%BE%D1%82%D0%BA%D1%8A%D1%81.html</link>
        <guid isPermaLink="true">/newbooks/2019/11/21/13-43-%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BD%D0%B0-%D0%BC%D0%BE%D0%BC%D1%87%D0%B8%D0%BB-%D0%BD%D0%B8%D0%BA%D0%BE%D0%BB%D0%BE%D0%B2-%D1%87%D0%B5%D0%BA%D0%BC%D0%BE-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B5%D0%B4%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8%D0%B7-%D1%81%D0%B2%D0%B5%D1%82%D0%B0-%D0%BE%D1%82%D0%BA%D1%8A%D1%81.html</guid>
        
        <category>Чекмо</category>
        
        <category>Момчил Николов</category>
        
        <category>Сиела</category>
        
        <category>нова книга</category>
        
        <category>роман</category>
        
        
        <category>newbooks</category>
        
      </item>
    
      <item>
        <title>&quot;Как станах монахиня&quot; – нов роман на Сесар Айра на български</title>
        <description>&lt;p&gt;Аржентинският чудак Сесар Айра, когото букмейкърите редовно слагат в листата с потенциални носители на Нобелова награда за литература, се представя на българския читател с нова книга. Тези дни с логото на издателство „Лист” излезе романът му „Как станах монахиня”, нареждан сред най-добрите му произведения.&lt;/p&gt;

&lt;p&gt;==&lt;/p&gt;

&lt;p&gt;Това е третото заглавие на Айра в каталога на издателството, и както и другите две – „Мрамор” и „Разговорите”, то също е в превод на Нева Мичева.&lt;/p&gt;

&lt;p&gt;==&lt;/p&gt;

&lt;p&gt;Този път предизвикателството започва с отвращението на едно момченце (или момиченце?) някъде в Аржентина, което опитва сладолед за първи път – на вкус той е ягодов и кошмарен и ще промени живота му завинаги. В тази книга Сесар Айра вкарва читателя във водовъртеж със сцени от училището и затвора, впечатления от радиотеатъра и детските приятелства, прозрения за лъжата и вендетата.&lt;/p&gt;

&lt;p&gt;==&lt;/p&gt;

&lt;p&gt;За творчеството му критиците казват, че е библиотека и който го чете, получава достъп до нова глава не само от аржентинската литература, но и въобще от белетристиката и есеистиката на испански. Както отбелязва вестник “Ел Паис”: „Стратегията му е виртуозно да се откаже от всяка прозрачност и да постави под съмнение лесните тълкувания. Реалността присъства, но е неразгадаема”.&lt;/p&gt;

&lt;p&gt;==&lt;/p&gt;

&lt;p&gt;Самият Айра пък определя нещата така: „Невероятното се съдържа в романите, но романите се съдържат в реалността.“ Известен е с това, че преобръща традиционната представа за смисъл. Той самият твърди, че го вдъхновява дзенбудизмът – неговата склонност към отклоняване от обикновеното и очакваното, както и централната идея за пустотата, според коментара на „Нойе Цюрхер цайтунг”.&lt;/p&gt;

&lt;p&gt;==&lt;/p&gt;

&lt;p&gt;Корицата и графичното оформление на книгата са дело на Костадин Кокаланов.&lt;/p&gt;
</description>
        <pubDate>Wed, 20 Nov 2019 00:00:00 +0000</pubDate>
        <link>/newbooks/2019/11/20/08-57-%D0%BA%D0%B0%D0%BA-%D1%81%D1%82%D0%B0%D0%BD%D0%B0%D1%85-%D0%BC%D0%BE%D0%BD%D0%B0%D1%85%D0%B8%D0%BD%D1%8F-n%D0%BE%D0%B2-%D1%80%D0%BE%D0%BC%D0%B0%D0%BD-%D0%BD%D0%B0-%D1%81%D0%B5%D1%81%D0%B0%D1%80-%D0%B0%D0%B9%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</link>
        <guid isPermaLink="true">/newbooks/2019/11/20/08-57-%D0%BA%D0%B0%D0%BA-%D1%81%D1%82%D0%B0%D0%BD%D0%B0%D1%85-%D0%BC%D0%BE%D0%BD%D0%B0%D1%85%D0%B8%D0%BD%D1%8F-n%D0%BE%D0%B2-%D1%80%D0%BE%D0%BC%D0%B0%D0%BD-%D0%BD%D0%B0-%D1%81%D0%B5%D1%81%D0%B0%D1%80-%D0%B0%D0%B9%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8.html</guid>
        
        <category>Сесар Айра</category>
        
        <category>Как станах монахиня</category>
        
        <category>нова книга</category>
        
        <category>роман</category>
        
        <category>Лист</category>
        
        
        <category>newbooks</category>
        
      </item>
    
  </channel>
</rss>
